Håndbog til at arbejde med 
Missionsorientering
Af Christian Tangkjær , Niels Henriksen og 
Ellen Marie Sønderris  
Hvornår egner missionsorientering sig særligt? 
Komplekse problemer (” wicked problems”)
Større komplekst samfundsmæssigt problem som 
kræver at man arbejder på tværs af sektorer, fordi 
ingen forstår problemet, ingen alene kan løse det og 
ingen har én løsning. 
Problemer der er viklet ind i andre sociokulturelle og 
-økonomiske problemstillinger at de ikke kan skilles 
ad og løses hver for sig Hvad kan det? 
•Opnå væsentlige samfundsmæssige mål
•Mobilisere ressourcer på tværs af organisationer
•Forbinde forskellige interesser og mål
•Koble aktiviteter på tværs af forskellige sektorer, 
discipliner og typer af forskning og innovation
•Drive systemisk forandring 
•Gøre det nemmere for borgerne at forstå 
værdien af investeringer i forskning og innovation Komplekse problemer kræver andre strategiske metoder
Traditionel 
politikskabelseBegræns omfanget af 
beslutningsrummet!Problemets 
omfangProblem
formuleringValg af 
løsning
(Koppenjan & Klijn, 2016)Kreativ 
politikskabelseProblemets 
omfangUdvid omfanget af 
beslutningsrummet!Problem
erkendelseKonkurrerende 
løsninger I missionsorienteret strategi skabes værdien i fællesskab
14-06-2022 https://wiki.p2pfoundation.net/Co -CreationÅbenhedAlle kan 
deltage
Selektions -
proces
Kun initiativtagerEjerskabInitiativtager og bidragsydereEn flok
En klub En koalitionEt fællesskabHvad er en mission?
•Vores fælles formål, der overskrider den enkeltes 
interesse
•At formulere et klart ”Hvorfor” –at det er er fælles 
”vildt” problem
•Formulere fælles indsats omkring et -flere store 
udfordrende/komplekse problemer
•Noget som vedrører flere af os –bredt relevant for 
samfundet 
•Går på tværs af sektorer/domæner
•Målrettede, målbare og tidsbegrænsede, men ikke løst 
hurtigtUdfordringen
Mission
Sektor Sektor Sektor
Sektor Sektor Sektor Sektor
Missions 
projektMissions 
projektMissions 
projekt
Missions 
projektMissions 
projektMissionsorienteret strategi 
En klar mission med 
tydelige mål og fælles 
ansvarlighed
En portefølje 
af projekter (ikke 
bare etprojekt)Forpligter engagement 
og investeringer på 
tværs af sektorer og 
aktører
Fælles skabte strategier 
og retning
(Mazzucato , 2018)Missionens elementer
En mission skal kunne svare entydigt på:
•HVAD er det for en samfundsudfordring, vi vil løse sammen?
•HVORFOR skal vi sammen løse samfundsudfordringen?
•HVORDAN skal vi løse samfundsudfordringen sammen?Tre opgaver  
Trin 1Sæt retning 
Samfundsmæssig 
problem
HVAD og HVORDAN 
Trin 2Mobilisere 
økosystem 
Hvem skal med? 
Kvalificering af 
HVORDAN
Trin 3Byg systemisk 
kapabilitet
Prioritering af 
indsatser
HVORDANHVORFOR?Trin 1 
The WHY er på forhånd identificeret ved the ‘wicked problem’. Det vil sige, at det er bredt erkendt, at vi ikke 
kan løse problemet med de nuværende metoder og organiseringer
På trin 1 skal vi i fællesskab formulere HVAD og HVORDAN 
Fordi problemet ikke kan løses af enkeltstående organisationer, men på tværs af sektorer, har flere forskellige organisatione r 
aktier i og udbytte af at løse problemet. Det er derfor de øverst ansvarlige ledere for de involverede organisationer og 
aktører på nøgleposter som har til opgave at formulere retningen for samarbejdet og for håndtering af the ‘wicked problem’. 
Der skal arbejdes med at skabt en fælles erkendelse af de udfordringer, der skal håndteres for at løse det store problem. Den
erkendelse kræver involvering af flere forskellige aktører fremfor de få: Hvad er udfordringerne i problemet (problemerne i 
problemet), vi sammen bør være optaget af?
Professionelle aktører har stærke faglige og institutionaliserede erfaringer (antagelser, overbevisninger og konklusioner), d er 
leder til handlinger. Sørg derfor for at stille fælles data til rådighed om udfordringen, for at modvirke forhastede fikserin ger
eller konflikter baserede på modstridende ” synsninger ” og antagelser. Brug tid på at skabe forskellige fortolkninger af 
udfordringen (problemerne i problemet). 
Hvordan er udgangspunktet for samarbejde?
Uorganiseret 
anarki
Reguleret 
konfliktKrigKoalitions -
dominans
Konfliktniveau 
mellem aktører
Spilleregler 
for samspilSvagt
Stærkt
Nej Ja
(Johnsen, 1993)Missionens kvalitet
•Er det tydeligt, hvorfor vi skal gøre det her sammen?
•Er det tydeligt, hvordan vi sammen skaber værdi?
•Er det tydeligt, hvordan vi er afhængige af hinanden?
•Er det muligt at oversætte missionen meningsfuldt ud i systemet blandt andre aktører?
•Kan der tages ejerskab af missionen ude i systemet blandt andre aktører?
•Er der en tilstrækkelig åbenhed for at deltage i missionsarbejdet om at skabe fælles værdi?Trin 2 
Når HVAD er fundet, skal aktører omkring missionen mobiliseres. Nok kan alle være enige om problemet og 
udfordringerne (stadig fra hvert deres perspektiv), men der kan være mange forskellige bud på og bidrag til 
løsninger hos de involverede. 
Løsningen kan findes på mange niveauer; på institution, system og område niveau, og på organisations eller 
fællesskabs niveau. Hvert sit niveau, hver sin strategiske attitude og strategiske ledelsesopgave. 
På trin 2 skal vi havde kvalificeret HVORDAN 
Mobiliseringsopgaven er et ongoing arbejde, fordi der hele tiden kommer nye aktører (problemer og løsninger) 
til (og omvendt falde fra).
Der skal arbejdes med at få identificeret relevante andre aktører og få gjort dem interesserede i missionen og 
problemet og udfordringer som årsag til missionens indhold: Hvorfor er I vigtige, og hvorfor er problemet vigtigt 
for jeres arbejde?
Meget afhængige Mindre afhængige
Meget afhængige
1 2
Mindre afhængige
3 4Andre er afhængige af osVi er afhængige af demTrin 2
Som en del af 
mobiliseringsøvelsen, 
må involverede aktører 
spørge sig selv; 
Hvilke aktører er vi 
afhængig af? 
Og hvilke aktører 
afhænger af os? Forskellige mobiliseringszoner
Forpligtende 
handlingsmiljø
Forpligtende 
handlingsmiljø Forpligtende 
handlingsmiljø
Der er forskellige mobiliseringszoner, hvor der skal 
skabes forpligtende handlingsmiljøer (der hvor noget 
konkret skal gøres og ske!):
-Hvor er de nødvendige forpligtende 
handlingsmiljøer?
-Hvilke aktører er der?
-Hvem har ansvar for at mobilisere dem?
-Hvilke strategier kan vi forvente at blive mødt med?
-Hvad skal der konkret gøres for at mobilisere 
aktørerne?
Mobiliseringens kvalitet
•Er der et overblik over aktører –og er det mere end ”the usual suspects ”? 
•Er der en fælles forståelse for, hvor de nødvendige forpligtende handlingsmiljøer er?
•Er der et overblik over de forskellige strategier, missionen vil blive mødt med?
•Er der en bred erkendelse af at forskellighed er en forudsætning for samarbejde –også 
selvom forskellighed er besværligt?
•Er der en forpligtelse på konkret handling hos de centrale aktører, eller er det mest af alt 
ord?
•Er der aftalt spilleregler for, hvordan der følges op på handlinger?Trin 3 
I trin 3 skal mission bruges til at prioriterer indsatser. Og dermed også prioritering af ressourcer.  
Første element i kapabilitetsopbygingen er, at topledelsen får lavet et serviceeftersyn af, hvilke indsatser og projekter som 
allerede i gang og vurdere kritisk om de bidrager til missionen. At opbygge den rette kapabilitet vil både handle om at 
prioriterer og samle nogle kendte indsatser, men også at stoppe og fravælge, noget som er i gang. 
Dette skal sikre, at forskellige aktører ikke tilbyder lignende indsatser ukoordineret, men omvendt heller ikke at indsatser unødigt 
stoppes. 
Det vil hjælpe at få øje på forskelligheder hos de missionsbærende aktører, så de bedre kan drage nytte af hinanden, fordi 
forskellighed er en forudsætning for samarbejde!
Kompetenceopbygningen sker både ved at viden, erfaringer og medarbejdere kan deles på tværs af organisatoriske skel og 
ved at sørge for kapacitet (tid og penge) til indhente nye viden, indsigter og data fra aktører, der i dag ikke er en del af de 
(aner-)kendte miljøer omkring udfordringen. 
Et vigtigt outcome af denne del er også, at skabe frirum og mod til at prøve nye løsninger af og øge innovationskompetencerne
på tværs af organiseringer.
Systemisk handlingskapabilitet
En fælles evne til løbende at 
fornemme nye ressourcer 
og muligheder for handling.
En fælles evne til at 
forbinde og forpligte 
handlinger.En fælles evne til at navigere i 
organisatoriske såvel som 
sektorielle mellemrum .
En fælles evne til at 
rekonfiguere politikker , 
indsatser og modeller.
(Mazzucato , 2018)Kvalitet i systemisk kapabilitet
•I hvor høj grad formår man at koble sig på nye politikker og muligheder?
•I hvor høj grad evner man at mobilisere nye nødvendige aktører på missionen?
•I hvor høj grad mobiliseres der nye forpligtende handlingsmiljøer?
•I hvor høj grad skabes der kollektiv læring af tiltag, indsatser osv.?
•I hvor høj grad evner systemet at arbejde med fælles data og viden?
•I hvor høj grad skabes der vertikal og horisontal ansvarlighed ift. fælles mission?ALMANAKKEN
OM GOD LEDELSE
SØREN BARLEBO RASMUSSENAlmanakken om god ledelse
Forfatter
Søren Barlebo Rasmussen
Korrekturlæsning
Mads Espersen, Frida Andrea Høyrup, 
Asbjørn Busk Jørgensen
Grafisk design og illustrationer
Daniel Krajewski
www.ledelsesalmanakken.dk
December 2018Forord s. 5
Indledning s. 8
I
s. 17II
s. 28III
s. 44
IV
s. 63V
s. 80VI
s. 100
VII
s. 119VIII
s. 136IX
s. 155
X
s. 174XI
s. 195XII
s. 215Indholdsfortegnelse
Kapitler4
5Forord
Af Søren Barlebo Rasmussen, bogens forfatter og partner i 
Mobilize Strategy Consulting, der har udgivet Ledelsesal -
manakken
God ledelse er efterspurgt som aldrig før. Ledelse er 
løsningen på folkeskolens problemer. Befolkningen 
efter spørger bedre ledere blandt politikerne. Hospita­
lerne diskuterer, om djøficeringen har været god for  
deres ledelse. Der er netop nedsat en ledelseskommision 
omkring fremtidens offentlige ledelse. Erhvervslivets 
ledere er blevet til kendisser. God innovationsledelse skal 
hjælpe med at klare presset fra internettets og tekno­
logiers ”disruption”. Der udgives konstant nye ledelses ­
bøger. Enhver organisation med respekt for sig selv 
sender årligt sine ledere på lederkurser. Og sådan kunne 
man blive ved.
Dette kunne få os til at tro, at vi ved mere om god ledelse 
end nogensinde før. Men dette vil være en forhastet kon­
klusion. For selv om vi taler utroligt meget om ledelse, så 6
handler det som regel om det, man kunne kalde ”binde­
stregs­ledelse”: skoleledelse, politisk ledelse, hospi ­
talsledelse osv. Om ledelse inden for en bestemt sektor. 
Hvad essensen er inde bag ved ­ hvad det fælles er ­ det 
diskuterer man sjældent.
Det er ambitionen med kapitlerne i denne bog at gøre 
noget ved denne mangel. Bogen forsøger at indkredse 
nogle af de vigtigste og mere universelle pointer om god 
ledelse, som er uafhængige af, om man leder en folke ­
skole, et sygehus, en lokal håndværksvirksomhed, en  
international virksomhed eller et helt land.
Men hvorfor er dette interessant? Hvad kan vi bruge ge ­
nerelle pointer om god ledelse til? Er det ikke bare en gang 
akademiske og halvfilosofiske floskler, som ikke kan 
indfange hverdagens mangfoldighed og kompleksitet? 
Kan det virkelig bruges af en professionel leder, der hver 
dag skal nå en hel masse under et stort pres? Det mener  
jeg uden tvivl, og det gør jeg på basis af samtaler med 
tusindvis af ledere. God ledelse er svært, netop fordi det 
ikke altid handler om at gøre det, som løser tingene her 
og nu. Det er heller ikke altid presset fra den tætte hver ­
dag, som bringer den gode ledelse frem. For at lave god 
ledelse har mange ledere derfor brug for en række prin ­
cipper eller overordnede overvejelser til at guide dem. 
Man kunne måske kalde det en række mere normative 
anvisninger om, hvad man bør gøre eller ikke bør gøre 
i en række situationer. Hvad der er nemt, og hvad der er 
svært. Hvad der ikke bare fungerer her og nu, men også 
kommer til at fungere på den lange bane.
En bog om god ledelse, bør derfor indeholde en række 
principielle anvisninger, som lederen kan spille bold op 
ad. En række idealistiske overvejelser som kan guide og 
udfordre lederen. Som får lederen til at stille en række 7spørgsmål til sig selv såsom: Gør jeg det rette her? Har 
jeg tænkt over den store sammenhæng? Er min adfærd 
bæredygtig i længden? Leder jeg på den måde, jeg gerne 
vil lede?
En bog til den moderne leder bør være kort. Moderne 
ledere har travlt. Måske for travlt – det vender vi til ­
bage til. Tiden er i hvert fald ikke til flerbindsværker med 
lange spekulative udredninger. Det kan man begræde, 
men måske er det meget godt. For det stiller en del ud ­
fordringer til skribenten. Han må skære ind til point ­
erne – uden for meget omsvøb. Han må fokusere på det 
væsentligste. Og han må gøre sproget nemt og alment 
tilgængeligt. Læseren kan på denne måde også komme 
nemt i spil og gå fra at være den passive læser til at være 
den aktive medskaber, der begynder at reflektere over 
det læste og diskutere det med sig selv og andre.8
Indledning
Denne bog er skrevet til alle ledere. Og faktisk også til 
ikke­ledere. For god ledelse er jo ikke bare et emne, der 
interesserer ledere, men også alle dem, som kommer 
i kontakt med ledere, og som ligeledes har en mening 
om, hvad god ledelse er. Medarbejdere, fagforeninger og 
partnere derhjemme er blot eksempler på dette.
Bogen er skrevet til både offentlige og private ledere. 
Der er mange, der bruger megen tid på at skelne mellem 
ledelse i det offentlige og i det private. Og der er forment­
lig forskelle – selv om mange af de fremførte ikke al ­
tid holder vand ved nærmere granskning. Men når det 
hand ler om det mere principielle i, hvad god ledelse er, 
så er der for mig at se ikke forskel. Det er mere univer ­
selle principper, som overskrider de arbitrære grænser  
mellem offentlig og privat ledelse. Derfor henvender  
bogen sig også til ledere af frivillige organisationer, 
ledere af religiøse organisationer, militære ledere og 
politiske ledere. Ja – faktisk kunne man vove den på ­
stand, at mange af bogens pointer rent faktisk kommer 
fra disse verdener.9Bogen kan forhåbentlig læses med lige meget udbytte af 
den grønne leder og af den erfarne leder. For den nye leder  
kan bogen være en indføring ind i ledelsesuniverset og 
hjælpe den ledelsesmæssigt uerfarne leder med en række 
første ledelsesrefleksioner blandt andet i form af: Hvor ­
dan skal jeg lede? Hvad er ledelse egentlig? Hvordan skal 
jeg forstå mig selv som leder etc. For den erfarne leder 
kan bogen hjælpe med at holde lederen fast på en kurs, 
som vedkommende selv i længden vil være stolt af. Her er 
der andre spørgsmål som bogen kan hjælpe med såsom: 
Hvorfor er det nu egentlig, jeg vil være leder? Hvorfor 
er det så svært at være en god leder i længden? Hvilke 
principper er vigtige for mig? Hvor vil jeg gerne gøre en 
forskel?
 Struktur og læsevejledning
Bogen er opdelt i tolv kapitler. Ét kapitel til hver måned i 
året. På to måder. For det første er det meningen, at man 
som læser, læser ét enkelt kapitel om måneden. Både 
fordi man som leder er travl og ikke har oceaner af tid 
til læsning, og fordi man som læser skal tænke over og  
arbejde med det, man har læst. Målet er således at blive 
en aktiv medskabende læser, der reflekterer videre over 
de emner, som kapitlet har taget op.
For det andet bringer hvert kapitel emner op, som er re ­
lateret til årets gang og de forskellige måneder i leder­
kalenderen. Om foråret handler det om at så og investere. 
I juli holder vi ferie. Om efteråret handler det om at høste 
og spare op. Og i december holder vi fest.
Hvert kapitel til hver måned er struktureret på samme 
måde. Kapitlet begynder med en lille lederhistorie, der 
bringer et hovedtema i forhold til god ledelse i for­10
grunden. Læs historien og tænk over, hvordan det ville 
se ud, hvis det var dig, der var med i historien. Hvordan 
ville du tænke og føle? Hvordan ville du handle? Hvor 
ville dine grænser gå? Med andre ord handler det om at 
indleve sig i historien og fundere over, hvad du synes god 
ledelse er i denne sammenhæng, og hvordan det giver 
mening for dig og din ledelsessituation.
Efter historien kommer selve kapitelteksten, som om ­
handler en række ledelsesmæssige temaer. Temaerne er 
alle knyttet til kapitlets hovedtema, måneden, og er hver 
især vigtige i forhold til forståelsen for, hvad god ledelse 
er. Disse temaer tager en række principielle proble­
matikker op og diskuterer dem. Som regel uden, at der er 
helt klare svar, da god ledelse ikke bare kan proppes på 
dåse. Omvendt er vi heller ikke der, hvor bogen spørger: 
”Hvad synes du selv”? Der er nemlig noget, der er mere 
rigtigt end andet, når det kommer til at lave god ledelse.
Hvert kapitel afsluttes med fire refleksionsspørgsmål. 
Spørgsmål som det er meningen, at man tager med sig 
og bruger en hel del tid på at reflektere over. Det kan 
være et spørgsmål om ugen, eller det kan være alle 
fire spørgsmål igennem hele måneden. Det kan være  
noget, man bruger tid på at tænke over på løbeturen, eller  
noget man lægger op til debat i ledergruppen. Alle 
metoder kan være gode og det vigtigste er blot at få sat 
refleksionen i gang.
Jeg håber på, at mange læsere vil have lyst til at læse has ­
tigt videre i det næste kapitel, selv om måneden ikke er 
gået endnu. Men anbefalingen her er, at man bremser 
denne lyst og bruger en hel måned på refleksioner om ­
kring hvert kapitel og dets temaer. På den måde lærer 
man selv mest muligt om, hvad god ledelse er, i stedet 
for blot at læse om det. God ledelse kræver mere end 11læsning – det kræver personlige erfaringer, handlinger 
og refleksioner.
God læselyst – jeg håber, at bogen kan inspirere og pro ­
vokere til mange gode refleksioner om ledelse!
Om forfatteren
Søren er i dag Managing Partner i Mobilize Strategy Con ­
sulting. Han har været leder af en række offentlige og 
private bestyrelser (bl.a. det Danske Akkrediteringsråd i 
seks år) og har arbejdet som selvstændig konsulent siden 
2007. Han har ofte været formand for, eller medlem af, 
en række tænketanke og udvalg under de danske mini­
sterier og forskellige interesseorganisationer. Søren 
er cand.merc.dat og har en ph.d. i forskningsledelse fra 
Copenhagen Business School (CBS) med en afhandling 
om kvalitet og ledelse i faglige miljøer. Han har desuden 
været institutleder og dekan ved selvsamme institution. 
Som supplerende uddannelse har han taget en leder­
uddannelse fra Harvard University.
Søren beskæftiger sig primært med strategi­, orga­
nisations­ og ledelsesudvikling i politisk ledede faglige  
organisationer, hvor viden, forskning og faglig udvikling 
spiller en stor rolle. Hans kompetencer ligger inden 
for områderne ledelse i det offentlige, ledelse i politisk 
ledede organisationer, strategisk ledelse, forandrings­
ledelse, hospitalsledelse, universitetsledelse og for sk­
ningsledelse. I løbet af de seneste år har han i sær deleshed 
haft fokus på udvikling af ledergrupper, strategisk ledelse 
og strategisk koordination i store offentlige organisa ­
tioner.
Søren kan kontaktes på sbr@mobilize­nordic.com.12
13KAPITEL I
JANUAR
Alle historier skal begynde et sted. Denne historie begynder 
1. januar 2018 klokken 11.49. Netop her tænker Helene Pe-
tersen, at nu skal det være. Hun vil ud og i gang. Hun tager 
løbesko og løbetøj på, åbner hoveddøren og løber ud på den 
tur, hun har tænkt på i lang tid. Den første løbetur i 10 år. 
Hendes nytårsfortsæt, som hun har tænkt på hele december, 
mens hun spiste masser af konfekt.
Efter 400 meter har Helene lyst til at stoppe. Hendes lung-
er skriger efter luft og benene føles som bly. Hun tænker på 
manden og børnene derhjemme. De ligger i sofaen og hyg-
ger med ﬁ  lm og slik. Hvad laver hun herude i tågen og små-
regnen? Hun vil hellere hjem. Hun tænker på at give op og 
gå tilbage.
Men Helene stopper ikke. I stedet lunter hun videre med sved 
på panden. Tanken om hendes nye job holder hende i gang. 
Helene blev afdelingsleder for 5 måneder siden. Et nyt leder-
job som hun er glad for og stolt over, at hun ﬁ  k. Men også 
et job, der stiller ﬂ  ere krav til hende end tidligere. Ikke bare 
ﬂ  ere timer på jobbet. Hun skal også være mere skarp og be-
vidst om, hvad hun gør. Hun skal prioritere, vide hvad det 
vigtigste er, og bruge tiden på det rigtige. 14
Allerede i løbet af efteråret kunne hun mærke, at hun ﬁ  k 
mere og mere travlt, fordi hun prøvede at nå alt og at gøre 
alle tilfredse. Hun arbejdede derfor mere og havde ikke 
overskud til familien derhjemme. I stedet faldt hun om på 
sofaen om aftenen med PC’en, mails og slik. Hun havde 
efter 5 måneder taget 8 kilo på og manglende endnu mere 
energi og overskud. Hun vidste, at hun måtte lave om på det 
for at blive en bedre leder, men også for fortsat at være en 
god mor og kone.
I december havde Helene tænkt meget over, hvilke om-
råder hun skulle forbedre sig på. Hun ville gerne orga-
nisere sin hverdag bedre. Ikke mindst samspillet med sin 
sekretær. Hun ville også gerne være mere ude i afdelingen 
og tale med sine medarbejdere. Der var også et par svære,  
 solide kon ﬂ  ikter, som afdelingen brugte al for megen  energi 
på. Dem kunne hun også bruge mere tid på og forsøge at 
få løst. Hun måtte i hvert fald ikke være konﬂ  iktsky. Men 
hvor skulle hun begynde sin udvikling? Hvad skulle hun 
 prioritere? Hun  havde lavet en heroisk beslutning og valgt 
at starte med sig selv – hun måtte i gang med at løbe.
Tankerne omkring sin ledelsesmæssige udvikling og 
beslutningen om, at hun ville begynde at løbe, ﬂ  øj igennem 
hovedet på Helene, da hun efter to kilometer måtte stoppe 
op og gå lidt. Der var simpelthen ikke mere ilt tilbage. Men 
efter halvtreds meter i skridtgang genfandt hun kræfterne 
og begyndte at løbe igen.
Mange ledere kan formentlig genkende Helenes si­
tuation. Ikke mindst lysten til at klare lederjobbet 
godt og ambitionen om at ville udvikle sig som leder og 
person. Men også de mange tanker om, hvordan man skal 
udvikle sig, og hvor man skal starte. Der er jo utallige di­
mensioner inden for ledelse, som er vigtige, og som man 
kan forbedre sig på. Historien med Helene bringer fi  re grundlæggende di­
mensioner ved menneskelivet i spil. Fire dimensioner 
som også er afgørende i forhold til god ledelse. For det 
første har mennesker en vilje. Vi vil noget. Helene vil 
i gang med at løbe. For det andet evner vi at refl  ektere 
over os selv. At se os selv udefra og gennem refl  eksionen 
overveje, hvordan vi vil udvikle os. Helene har gennem 
december for eksempel refl  ekteret over, hvad hun skal 
prioritere at arbejde med. For det tredje er menneske­
arten kendetegnet ved en enorm evne til at danne vaner 
og til at følge disse vaner uden at tænke over det.  Efter fem 
måneder på sofaen med slik og computer er det blevet det 
normale for Helene. Det hun gør helt af sig selv uden at 
tænke over det. For det fjerde er vi sociale  væsener ­ på 
godt og ondt. Familien på sofaen trækker, og det er ikke 
nemt at være Helene alene ude i tågen. Lad os se på hver 
af disse dimensioner, og hvad de hver især har med god 
ledelse at gøre.
Vilje
Vilje spiller en enorm rolle for god ledelse. For det første 
er mange ledere drevet af en vilje. Vilje til at gøre det 
godt. Vilje til at få succes. Mange ledere har et stort ego, og 
det er der i udgangspunktet ikke noget galt med. For det 
kan være en enorm drivkraft, som mange mennesker og 
hele organisationer kan få glæde af. Viljen som drivkraft 
giver energi, stamina og evnen til at klare det lange seje 
træk. Det er viljen, der får Helene op fra sofaen og familie­
hyggen og ud i regnen. Hun har besluttet sig for det. Det 
er viljen, der får Helene til at løbe videre, selv om hendes 
lunger skriger efter luft og hendes hjerne siger STOP.
Det er dog ikke alle ledere, der er lige opmærksomme 
på deres egen vilje. Hvis man spørger dem om, hvad de 15Historien med Helene bringer fi  re grundlæggende di­
mensioner ved menneskelivet i spil. Fire dimensioner 
som også er afgørende i forhold til god ledelse. For det 
første har mennesker en vilje. Vi vil noget. Helene vil 
i gang med at løbe. For det andet evner vi at refl  ektere 
over os selv. At se os selv udefra og gennem refl  eksionen 
overveje, hvordan vi vil udvikle os. Helene har gennem 
december for eksempel refl  ekteret over, hvad hun skal 
prioritere at arbejde med. For det tredje er menneske­
arten kendetegnet ved en enorm evne til at danne vaner 
og til at følge disse vaner uden at tænke over det.  Efter fem 
måneder på sofaen med slik og computer er det blevet det 
normale for Helene. Det hun gør helt af sig selv uden at 
tænke over det. For det fjerde er vi sociale  væsener ­ på 
godt og ondt. Familien på sofaen trækker, og det er ikke 
nemt at være Helene alene ude i tågen. Lad os se på hver 
af disse dimensioner, og hvad de hver især har med god 
ledelse at gøre.
Vilje
Vilje spiller en enorm rolle for god ledelse. For det første 
er mange ledere drevet af en vilje. Vilje til at gøre det 
godt. Vilje til at få succes. Mange ledere har et stort ego, og 
det er der i udgangspunktet ikke noget galt med. For det 
kan være en enorm drivkraft, som mange mennesker og 
hele organisationer kan få glæde af. Viljen som drivkraft 
giver energi, stamina og evnen til at klare det lange seje 
træk. Det er viljen, der får Helene op fra sofaen og familie­
hyggen og ud i regnen. Hun har besluttet sig for det. Det 
er viljen, der får Helene til at løbe videre, selv om hendes 
lunger skriger efter luft og hendes hjerne siger STOP.
Det er dog ikke alle ledere, der er lige opmærksomme 
på deres egen vilje. Hvis man spørger dem om, hvad de 16
vil, så får man standardfraser. Det er ikke altid optimalt i 
længden. Hvis man ikke er klar over dette som leder, kan 
det være svært at være autentisk i længden. Man er ikke 
i kontakt med sig selv og sin vilje. Dette kan også nemt 
føre til, at selvom man er succesfuld i jobbet, ender man 
med at være ulykkelig som menneske. Man bruger ikke 
livet på det, man vil. Som en bæredygtig leder, der skal 
kunne holde hele livet, er det afgørende at have selv­
indsigt – ikke mindst i forhold til sin egen vilje. I hvilken 
retning går ens vilje? Hvad er vigtigt for en? Hvad er det, 
man virkelig vil med sit lederliv?
For det andet er viljekraften vigtig at forstå som leder, 
fordi den er en af menneskets stærkeste kræfter – måske 
endda den allerstærkeste. Vilje kan drive mennesker i 
døden. Som bjergbestigeren, der havde sat sig det mål at 
bestige Mount Everest uden hjælpere og hjælpemidler. 
Han måtte vende om fl  ere gang på grund af dårligt vejr. 
Han lavede så det sidste forsøg på trods af, at han var 
ved at blive for gammel. Her endte han, efter store stra­
badser, neden for toppen. Han vidste at han skulle vende 
om nu, hvis han skulle overleve, og at det ville være den 
sikre død at klatre videre. Men han ville nå sit mål. Han 
klatrede videre, nåede det og døde. Viljen kan altså få os 
til det mest utrolige.
Derfor er det helt afgørende for en god leder at være 
 be vidst om, at alle mennesker har en vilje. De vil noget 
mere og andet. Hvis du som leder formår at bruge dette, 
så kan du få folk til at yde det ekstreme og samtidig trives 
med det. Hvis du som leder formår at fi  nde frem til folks 
 inderste vilje, kan du nemmere lede dem.
For det tredje skal man som leder kunne arbejde med vil­
jen. Der er så meget man vil. Ens vilje kan bevæge sig i 
mange retninger. Helene vil gerne tilfredsstille andre her 17og nu, hygge i sofaen og være en god leder på den lange 
bane. Man skal arbejde med sin vilje, påvirke den og mål­
rette den. Det handler f.eks. om at prioritere. Hvad vil 
jeg helst? Hvad vil jeg først? Hvad er vigtigst? Hvis man 
ikke arbejder med sin vilje, kan det i længden blive den 
 ubevidste vilje, der styrer lederen – og ikke omvendt. 
Helenes nytårsfortsæt er et eksempel på, hvordan man 
kan arbejde bevidst med sin vilje. Man sætter sin vilje 
op mod noget. Netop dette gør, at man kommer i gang 
med noget nyt og udfordrende. Man målretter viljen mod 
 n oget bestemt. 
Her er vi fremme ved noget helt centralt ved god ledelse. 
God ledelse handler nemlig om at skabe fokus og sætte 
mål. Både for en selv og for andre. Mål er udtryk for, hvad 
vi vælger at fokusere vores vilje og energi på. Derfor er 
lederes evne til at sætte og påvirke mål en af de vigtigste 
muligheder for en leder. Det er netop ved at sætte mål, at 
man får medarbejderne til at fokusere deres kræfter på 
det helt rigtige – det vigtigste. Der er så mange ting, vi 
kan gøre i en organisation. Så mange ting der er vigtige. 
Ved at opstille mål, får vi folk til at fokusere og fravælge 
det mindre vigtige.
Men det er ikke ligegyldigt, hvilke mål vi sætter, og hvor­
dan vi gør det. Vi skal for det første sætte de mål, der gør, 
at organisationen kan leve op til sin opgave i forhold til 
omverdenen og konkurrencen. For det andet skal vi sætte 
mål, der får medarbejdernes viljekraft maksimalt ak­
tiveret. Så får vi også dem selv og deres energi optimalt 
aktiveret. For det tredje skal målene være meningsfulde, 
og der må ikke være for mange af dem. Hvis man sæt­
ter mål, som medarbejderne ikke kan se meningen med, 
så vil de ikke af sig selv forfølge målene. De sætter ikke 
deres vilje bag arbejdet med målene. Den bedste måde at 
få med arbejdere til at se meningen med målene er ved at 18
involvere dem i processen, når man opstiller disse mål. 
Samtidig er det vigtigt, at man ikke får et hav af mål. 
Det fokuserer ikke organisationens energi. Udtrykket 
”must­win battles” er i denne forbindelse godt. Det får 
os til at fokusere på de få helt centrale mål, som vi skal 
lykkes med, og som det er realistisk at gennemføre. Dem 
virkelig vi sætter vores vilje ind på at lykkes med. Helenes 
fortsæt om at komme i gang med løbeturen er et ”must­
win battle”.
Refl  eksion 
Der er altså en enorm styrke i at ville noget som leder. 
At have noget der er vigtigt for en, uden at man nød­
vendigvis ved, hvorfor lige netop det er så vigtigt. Sådan 
er mennesket indrettet. Det er denne naturlige grundind­
stilling, der gør viljen så stærk og som gør, at den bliver 
en enorm drivkraft for ledere. 
Når det er sagt, er det også afgørende for en leder at 
kunne refl  ektere over sit naturlige udgangspunkt. Af 
mange grunde. For det første er det vigtigt for en led­
er at kende sig selv. Hvad har man nemt ved? Hvad har 
man svært ved? Hvad giver og hvad tager energi? Mere 
grund læggende skal man kunne refl  ektere over forskel­
len mellem, hvad der er godt for en selv som person, og 
hvad der er godt for organisationen. Som leder er det 
vigtigt at kunne skelne. Mange ledere laver beslutninger, 
som de selv synes er vigtige for organisationen, men når 
det kommer til stykket er bedst for dem selv. Noget der 
 sjældent er bæredygtigt i længden, hverken for deres 
lederkarriere eller for organisationen. Det er klart, at det 
ikke er nemt at skelne, da magt korrumperer. Man bliver 
god til at retfærdiggøre sine beslutninger og handlinger. 
Men netop af den grund er det vigtigt at være i en løbende 19dialog med sig selv. Helenes overvejelser om, hvordan 
det nye lederjob påvirker hende på en del negative måder 
på trods af, at hun gerne vil jobbet og vil lykkes med 
det, er et godt eksempel på en leders refl  eksioner og di­
skussioner med sig selv. 
Som leder er det for det andet helt afgørende at være klar 
over, at selv om noget er så naturligt for en, at man slet 
ikke kan forestille sig, at det kan være anderledes, så kan 
andre sagtens have det anderledes. En lille historie kan 
illustrere dette. Til et ledelsesforløb brokkede en leder 
sig over en test, der var blevet udleveret. Han mente, at 
testen var dårlig, da den indeholdt et udsagn som ”ingen 
fornuftige mennesker” ville svare ja til (testen brugte ja­
svar som udslagsgivende). Udsagnet lød  noget i denne 
stil: ”Det er så vigtigt for mig at få ret, at jeg vil have 
ret, selvom jeg ikke ved noget om emnet”. Han argu­
menterede en del for, at ingen fra deres arbejdsområde 
ville svare ja til dette. Det paradoksale var, at hans side­
mand dernæst fortalte, at han havde svaret ja (og han 
var ellers en person der generelt nød stor respekt i for­
samlingen). Den første leder blev forundret, men efter­
følgende fi  k de to kollegaer en god snak, hvor de begge 
lærte meget. Ikke mindst, at vi kan være så forskellige, at 
vi ikke umiddelbart kan forstå den andens udgangspunkt.
For en god leder er det helt afgørende at være bevidst 
om sine egne antagelser og ståsteder, og at arbejde med 
sin evne til at refl  ektere. Når man skal lede andre, må 
man kunne forstå dem og deres anderledes perspek­
tiver,  selvom det kan være svært. Man må investere i at 
forstå deres personlighed, deres naturligheder, deres 
 præferencer osv. Dette er også vigtigt for at kunne skabe 
en god relation til dem, man leder. For uden den gode 
forståelse kan man nemt blive irriteret og provokeret af 
andre, der er forskellige fra en selv. Hvis man selv elsker 20
at ideudvikle til møder, kan man blive rigtig irriteret på 
folk, der  synes at alt skal køre efter en fastlagt minutiøs 
struktur ­ og omvendt. Refl  eksionen er det, der hjælper 
til en nuanceret forståelse af sig selv og andre i sådanne 
 situationer, da man således bliver i stand til at se sig selv 
og andre udefra.
For det tredje er en leder i sidste ende afhængig af refl  ek­
sionen for at kunne arbejde med sig selv. Mange ledere bliver 
som Helene presset af deres job. Møder, krav,  uendelige 
mængder af mails og svære konfl  ikter er i  længden med til 
at få lederen i defensiven. Psykologisk bliver de presset og 
har med tiden svært ved at se klart. Jobbet og dets mange 
krav får mange ledere ind i en modus, hvor de til sidst 
ikke er i kontrol over deres job. Jobbet kontrollerer i stedet 
dem. Det er en farlig udvikling, hvor de nemt kan ende i 
en situation, hvor de ikke længere kan skelne mellem om­
verdenens krav og deres egne indre forestillinger. Stress 
og ukontrollerbare følelsesmæssige reaktioner bliver 
nemt konsekvensen i pressede  situationer, og kan dermed 
nemt blive roden til dårlig ledelse.
Hvis man skal undgå denne psykologiske udvikling, er 
det vigtigt, at en leder arbejder med sin egen psykologi. 
Hvad er facts om verdenen? Hvad er mine tanker? Hvad 
er mine følelser? Hvad er min vilje? Og kan jeg skelne 
mellem disse fi  re forhold (facts, tanker, følelser og vil­
je)? Mange ledere er meget i deres hoved og de tror, at 
deres tanker om virkeligheden, er det samme som facts 
om virkeligheden. Ledere kan være mentalt stærke, uden 
dog at fornemme deres egne følelser og vilje, og derimod 
kun registrere deres egne tanker. Cocktailen af et presset 
job og manglende evne til at arbejde med sin egen psyko­
logi qua refl  eksion er farlig. Det er derfor essentielt, at 
ledere udvikler vaner omkring og evner til at arbejde med 
deres egen psykologi.21Vaner
Vaner kan være fantastiske. De kan gøre standardting 
nemme, så vi kan koncentrere os om nye, komplekse 
og udfordrende aspekter. Antropologer beskriver vaner 
som det allermest menneskelige. Vi er utrolig gode til at 
tilpasse os nye forhold og udvikle vaner. I det hele  taget 
er vaner grundlaget for megen menneskelig og sam­
fundsmæssig adfærd. Vores kultur er på mange måder 
et kæmpe sæt af vaner, som fortæller os, hvordan vi 
skal agere i forhold til, hvad der er det normale samt det 
 rigtige og forkerte at gøre i forskellige situationer. 
For en leder er vaner en kæmpe gave. Organisationer 
fungerer kun, fordi der er et hav af vaner, der hver dag 
regulerer den organisatoriske adfærd. Ledere ville få 
utrolig travlt, hvis der ikke fandtes vaner. Så skulle man 
hver dag overvåge al adfærd i organisationen og sikre, at 
de forskellige individer ved, hvad de skal gøre. Men det 
er ikke nødvendigt. Kultur, standard operating proce­
dures, bureaukratiske regler og så videre sikrer, at det 
rigtige sker hver dag med høj sandsynlighed. Efter kort 
tids  indlæring ved de fl  este medarbejdere, hvordan de 
skal agere. Således kan man bruge kræfterne – de psy­
kiske og de organisatoriske ­ på det nye, komplekse og 
det, der ikke fungerer.
Noget af det mest potente for en leder ved at arbejde med 
vaner er, at man kan vænne en organisation til grund­
læggende ting. Ved hjælp af vaner kan man for eksempel 
bestemme, hvad organisationen opfatter som vigtigt, og 
det man derfor skal fokusere på før alt andet. En leders 
arbejde med en organisations identitet, værdier og mål­
styring kan, hvis det vel og mærke er gennemført godt 
nok, få hele organisationen til at vænne sig til at opfatte 22
noget bestemt som det vigtigste. At kunne arbejde med 
at skabe vaner er således utrolig vigtigt for god ledelse.
Men vaner kan også udfordre en organisation. Gamle 
vaner er ikke sådan at ændre på. Udtrykket ”culture eats 
strategy for breakfast” kender de fl  este erfarne ledere, og 
ved hvor rigtigt det er. Det kan godt være, at du har sat 
nye ambitiøse mål, og at en ledelse viljefast vil noget nyt, 
men hvis det nye går imod det gængse og de allerede eta­
blerede vaner, er det absolut ikke det samme som, at det 
nye sker af sig selv. Det at ændre på vaner, kræver  noget 
af et menneske. Se bare på Helene selv. Hun har fået en 
vane med at ligge i sofaen med slik og computer. Det 
er ikke sådan lige at ændre på. Måske kan hun gennem 
sin vilje lave et heroisk nytårsfortsæt og tvinge sig selv 
af sted. Men hvis hun ikke får løbet en del gange i løbet 
af januar og februar, så er den gamle vane ikke ændret 
endnu og kan nemt tage over igen – på trods af hendes 
stærke vilje nytårsdag.
En væsentlig dimension i god ledelse handler derfor om, 
at man konstant arbejder med organisationens vaner og 
rutiner. Man arbejder for at standardisere, leane, ruti­
nere og så videre. Man så at sige indmasserer nye vaner 
i organisationen. Når de så er på plads, er det fi  nt. Men 
efter nogen tid, skal der noget nyt til, og så er vanerne 
pludselig en hæmsko for udvikling. Det giver modstand 
mod forandring og gør det svært at implementere nye 
mål. Lederens rolle er konstant at arbejde med dette ved 
at skabe nye vaner og gøre op med gamle vaner.
Det gælder også lederen selv, der hele tiden må arbejde 
med sine egne personlige vaner gennem sin løbende per­
sonlige refl  eksion. Nogle vaner er nyttige for en leder i ét 
lederjob, men ikke nyttige i et andet. Der er stor forskel 
på at være leder for 50 personer og 500 personer. Det kan 23være dødsensfarligt at fortsætte med de samme leder­
vaner, når man bliver leder for 500, som dengang man var 
leder for 50. Mange der er ledere for 50, kan for eksem­
pel selv svare på alle deres mails. De får en vane med hele 
tiden at tømme deres inbox. Det kan være nyttigt. Men 
når man bliver leder for 500, vil denne vane  uundgåeligt 
blive et problem. Vanen tvinger en til at besvare mails 
i mange timer hver dag – timer man skulle bruge på at 
udvikle strategien, samt arbejde med kulturen og leder­
gruppen. Det er helt afgørende, at man skalerer sig selv 
som leder, når man går fra et job til andet, og det handler 
derfor om at arbejde løbende med sine ledervaner i hver­
dagen.
Socialitet
Den gode viljefaste leder, der er refl  ekteret omkring, 
hvor meget vaner styrer, ved godt, at man som  leder 
ikke skal være alene med sine ledelsesrefl  eksioner og sit 
ledelsesarbejde. Man må lave en social opkobling –  nogle 
man kan snakke med om sit lederskab. Se på  Helene. Hun 
er alene med sine refl  eksioner. Det er farligt. For hendes 
overbevisning om at ville begynde at løbe er skrøbelig. 
En enkelt uge, hvor hun eller hendes børn har infl  uenza, 
så kan hendes løbeplaner været væltet. Nytårsforsætter 
taget i ensom majestæt er nemme at få ødelagt.
Det er derfor, folk melder sig ind i fi  tnesscentre eller 
sammen begynder at køre på mountainbike. Folk, der 
vil tabe sig, melder sig ind i vægtvogter­foreninger. På 
samme måde er det godt for ledere at være en del af et 
større fællesskab. Så man kan holde hinanden fast på 
de ledelsesmæssige refl  eksioner og hjælpe hinanden 
med at føre nytårsfortsætterne ud i livet. Ledernetværk, 
mentor relationer og lignende er noget, alle ledere med 24
fordel kan være en del af. For at holde sig selv fast på 
en række refl  eksioner, som hjælper en med at være en 
god leder, der som minimum refl  ekterer over, hvad man 
 synes god ledelse er, og om man selv bedriver det. Uden 
en sådan social opkobling er det i længden farligt at lade 
en leder lede. På samme måde som psykologer skal være i 
supervision hos andre psykologer for at kunne praktisere 
hensigtsmæssigt. 
Dette sætter også fokus på en anden vigtig ledelses­
pointe: ledere er desværre ofte ensomme. De går ofte 
alene med deres overvejelser og bekymringer. Dette kan 
der være mange tilsyneladende gode grunde til. En leder 
vil måske ikke belemre partneren derhjemme med disse 
arbejdsmæssige forhold. En anden leder, der er ny som 
leder, tænker måske, at han som leder nu skal kende alle 
svarene selv. Derfor vil han måske ikke dele sine usikker­
heder med andre ledere. En tredje leder er måske del af en 
ledergruppe, hvor lederen af ledergruppen ikke lægger op 
til denne form for sparringssamtaler. Uanset grundene 
er ensomhed et stort problem. Det tærer at være leder. 
Det er hårdt, og man bliver nemt overmandet af rollen og 
jobbet i en sådan grad, at man har svært ved at se sig selv 
udefra. Man har brug for støtte fra andre, der kan hjælpe 
en med refl  eksionerne. 
Men hvem er så gode støtter for en leder? Helenes mand 
kan forhåbentlig hjælpe hende, men han kan også være 
en del af problematikken. Måske er han selv lidt for glad 
for sofaen og slikket? Eller også er han lidt jaloux på 
 Helenes store interesse i hendes nye job? Partneren der­
hjemme er som regel ikke den bedste støtte, da der kan 
være for mange andre forhold i spil til, at partneren neu­
tralt kan hjælpe. På samme måde med med arbejderne 
eller lederkollegerne på arbejdspladsen. Det er ikke alt, 
man kan eller skal dele. Man er en del af den samme 25 organisationspolitiske virkelighed. Netop derfor kan 
ledernetværk være en god ide. Her er man både så tæt på, 
at man forstår, hvad det handler om, og samtidig så langt 
væk, at man ikke er en del af problematikken. Det er vig­
tigt at være sammen med nogen, som kan tilbyde en til­
pas forstyrrelse. Nogen der udfordrer ens egen ledelses­
refl  eksioner, men på en relevant måde. Det er afgørende, 
at man har en tryg relation uden for meget på spil, hvor 
man får en feedback, man kan tage til sig og har lyst til at 
få mere af i fremtiden. 
I det hele taget er det vigtigt at være opmærksom på 
ledelsens sociale dimension. Man kan nemt – både som 
leder og som medarbejder – komme til at se ledelse som 
knyttet til enkeltindivider, der alene træff  er beslut­
ninger. Den heroiske leder, der alene gør det, som er 
nødvendigt. Dette perspektiv på ledelse er selvfølgelig 
ikke helt forkert, men det er vigtigt også at være op­
mærksom på, at man træff  er beslutninger på vegne af 
noget, nemlig fællesskabet. Ledelse handler her om 
at hjælpe fællesskabet eller organisationen videre. Og 
uden følgeskab er ledelsen impotent. Hvis man som 
leder ikke kan lede, så fællesskabet følger, så leder man 
faktisk slet ikke. 
Ledelse – set på denne måde – handler om at lede en 
social relation. Mellem lederen og den ledede. Uden en 
god forståelse af den sociale relation, forstår man som 
leder ikke det væsentligste i ledelse. Derfor skal man 
ikke kun spørge sig selv om, hvorfor man er leder, og 
hvad man vil med sin ledelse, men også spørge sig selv 
om, hvorfor nogle vælger at blive ledt af dig. Hvad er det 
de vil med dig som leder? Hvad gør du for dem? Hvorfor 
vælger de at lade dig lede sig? Det handler altså om også 
at fokusere på de relationer, der er med til at legitimere 
din ledelse. 26
Spørgsmål at tænke over
God ledelse handler blandt andet om løbende at reflek ­
tere over en række grundlæggende spørgsmål. Her er fire 
spørgsmål, som alle ledere – uanset erfaring og talent – 
kan få noget ud af at reflektere over. Om det så er på en 
løbetur, som Helene, eller i øreklapstolen foran pejsen. 
Anbefalingen er at tænke over disse fire spørgsmål og 
deres underspørgsmål en uge af gangen i januar måned. 
Spring ikke videre til det næste spørgsmål, før du virkelig 
synes, du er kommet til en god, solid og gennemtænkt 
konklusion på det første spørgsmål.
Første spørgsmål:  Hvad er det egentlig, jeg vil med mit 
lederjob?
Hvad har fået mig til at sige ja til jobbet? Hvad vil jeg gerne 
opnå/huskes for/glædes over? Laver jeg i dag min ledelse 
i overensstemmelse med det, jeg vil med mit lederjob? 
Hvorfra henter jeg min vilje – hvad giver mig energi og 
lyst til at lede? Formår jeg at prioritere og fokusere? Og 
lykkes jeg som leder med at få alle medarbejdere til at 
fokusere og prioritere, så vi går i samme retning? Sætter 
jeg tydelige mål for mig selv og andre?
Andet spørgsmål:  Hvor god er jeg egentlig til at reflektere 
over mig selv som leder?
Evner jeg at se mig selv udefra? Kan jeg skelne mellem 
min vilje, mine tanker og mine følelser? Formår jeg at 
skelne mellem mig selv og omverdenen? Tænker jeg nok 
over mine handlinger som leder? Har jeg styr på, hvilke 27områder jeg gerne vil udvikle mig på? Formår jeg gennem 
min refleksion at skelne mellem, hvad der er godt for mig 
som person, og hvad der er godt for orga nisationen?
Tredje spørgsmål: Forstår jeg mine egne ledelsesmæssige 
vaner og er de gode for mig?
Kender jeg de vigtigste af de vaner, som påvirker mig som 
leder? Hvad er de fem vigtigste ledelsesmæssige vaner, 
som påvirker mig i min hverdag? Formår jeg at forholde  
mig kritisk til mine egne vaner? Arbejder jeg løbende med 
at udvikle eller afvikle eksisterede vaner? Formår jeg at 
transformere mine vaner, når jeg skifter job?
Fjerde spørgsmål:  Hvem er de personer, som jeg åbent 
og ærligt løbende diskuterer mit lederskab med, får vi talt 
om de vigtigste ledelsesspørgsmål, og tager jeg åbent imod  
deres feedback?
Føler jeg mig alene som leder? Eller har jeg række per ­
soner som jeg åbent og ærligt kan diskutere mit lederskab 
med? Hvor kan jeg finde den støtte, som jeg har brug for? 
Hvem går jeg til? Og hvem kan jeg ellers gå til for at få 
sparring? Er jeg god til at efter spørge og modtage feed ­
back, eller får mine psykologiske forsvars mekanismer 
lov til at styre mig? Er jeg bevidst om, hvordan jeg som 
leder skal forstå mit lederskab som en social størrelse 
– og ikke bare som et individ, der træffer beslutninger? 
Hvilket fællesskab er det, som jeg som leder repræsen ­
terer? Og hvor god er jeg til at få andre til følge mig?  
Følger de mig, fordi jeg har magt, lønmidler og organisa ­
toriske repressalier, eller fordi de gerne – af sig selv ­ vil 
følge mig?28
KAPITEL II
FEBRUAR
Tingene begyndte at stå klarere frem. Morten Nielsen kunne 
mærke, hvordan han for hver dag fik den travle og til tider 
kaotiske hverdag på afstand. At være væk på skiferie var helt 
sikkert godt for ham. Han havde haft brug for det. Selv om 
han havde været i sit lederjob i mange år, havde det sidste 
år været anstrengende. Mange nye krav, effektiviseringer, 
forandringer og projekter, som kom oppefra. Han var træt 
og slidt og havde haft brug for ferie. Et afbræk i hverdagens 
hårde rutine.
Men ikke alene afslapningen var god, han oplevede også, at 
han efter nogle dage begyndte at tænke nye tanker. At ferien, 
motionen og det gode selskab lige som fik ham i en anden 
modus. En modus hvor han begyndte at se hverdagen udefra. 
Han kunne bedre se, hvorfor tingene var under forandring. 
Hvad der egentlig skete i organisationen. Hvilke kræfter og 
udviklinger der var i spil. Han fik også ideer til, hvad han 
kunne gøre anderledes. Hvordan han selvstændigt kunne 
sætte ting i værk.29Det stod også klart for ham, at han ikke kunne fortsætte, 
som han gjorde nu. Løsningen var ikke at arbejde mere eller  
hårdere. Han blev ikke en bedre leder af at skrive endnu flere 
mails hver aften. Han måtte i stedet prioritere og finde ud af 
det vigtigste, der skulle ske for dem som afdeling. Men hvad 
var det vigtigste? Netop dette var ikke så tydeligt for ham. Det 
var jo også derfor, at han i hverdagen blev nødt til at arbejde 
på alle fronter.
Den næstsidste aften på skiferien fik han en rigtig god snak 
med sin gamle ven. Han var i samme branche. Det var også 
en svær snak. Meget svær. For vennen gik til ham i starten. At 
Morten ikke virkede som sig selv længere. At han var defensiv 
og ikke havde det fremtidsrettede perspektiv, som han tid -
ligere havde haft. Særligt én ting sved. Da vennen kredsede 
om, at Morten efterhånden lød mere som en tillidsmand, der 
udelukkende brokkede sig over manglende ressourcer, end 
som en leder der havde ansvar for at finde løsninger inden 
for de eksisterende ressourcerammer - uanset hvor alene og 
hårdt dette kunne være. Og vennens spørgsmål om, hvorvidt 
denne defensive vinkel på lederjobbet i den sidste ende hjalp 
afdelingen og dens medarbejdere? Hvis de ikke havde haft 
et så langt og solidt venskab, så var Morten ikke sikker på, at 
han havde lyttet og forsøgt at besvare spørgsmålet. Det gik 
lige i mellemgulvet.
Sidste dag på ski var fantastisk. Solen skinnede fra en sky -
fri himmel. Om eftermiddagen valgte han at sætte sig alene 
på den højest placerede skistation med udsigt over hele om-
rådets bjerge. Det var koldt, men gav en utrolig udsigt. Han 
drak en kop kaffe og begyndte at skrive en masse ideer ned. 
Pludselig kunne han mærke, at det hele kom på plads. Han 
så klart udfordringer og muligheder. Han følte både over -
skud og overblik. Han havde fundet vejen videre frem. Han  
vidste, hvad han skulle med afdelingen, når han kom hjem. 
Han glædede sig til mandag morgen.30
Mortens situation inden ferien er desværre nok gen -
kendelig for mange ledere. Hverdagen, dens rutiner  
og dens myriade af operationelle forhold, som enhver 
organisation indeholder, har taget over. Mortens leder-
hverdag er sandet til, så han reaktivt løber rundt i mane -
gen. Han er blevet overmandet af hverdagen.
Et afbræk, nye tanker og gode refleksioner sammen 
med en modig ven er med til at hjælpe Morten videre. Få 
ham tilbage på det gode spor som leder, hvor han også 
er proaktiv og fremtidsrettet. Hvor han føler, at han er i 
kontrol over sit eget lederjob – mere end det kontrollerer 
ham. Men det kræver en fremtidsrettet plan for, hvad 
Morten vil med jobbet og organisationen. I dette kapitel 
skal vi se på, hvad det kræver at lave en plan, som kan 
gøre en leder fremtidsrettet og proaktiv.
Overblik
Hverdagen består for de fleste ledere af mails, møder 
og snakke med kolleger om driften og det operatio -
nelle. Det skal klares og er umuligt at undgå. Men hvis 
man ikke kan se sig selv, hverdagen, kollegerne og or-
ganisationen udefra, så kæmper man i blinde. Man må 
have en fornemmelse af, hvor man er på vej hen, hvor 
man er ift. konkurrenterne, og hvorfor man gør det, 
man gør fra dag til dag. Uden dette langsigtede udefra-  
perspektiv kan man hellere ikke fokusere, prioritere og 
diskutere, hvad der er det vigtigste at lave. Og så er man 
færdig som leder, for så er der kun en vej: mere og mere 
arbejde for hver uge.
Man må have overblik. Overblikket er det, som kræves 
for at vide, hvor man er, og hvor man skal hen som or -
ganisation. Det lyder nemt at skabe et overblik, men er 31det ikke. Der er mange udfordringer og balancegange 
for den leder, der gerne vil have overblik. For det første 
kræver et godt overblik som regel indblik i organisa -
tionen, og hvad den laver. Men jo mere indblik, jo nem -
mere kan det også være at blive indoktrineret og kul -
turelt betinget blind. At man begynder kun at se det, 
som alle andre i organisationen synes og synes at se. 
Man kan nemt skyde nye ledere ned med argumentet 
om, at de ikke ved hvordan tingene fungerer, og hvor 
kompleks sammenhængene i organisationen og marke -
det er. At deres perspektiv ikke er baseret på overblik, 
men ignorance og uvidenhed. Ledere som Morten Niel -
sen har i forvejen indblikket, men de har også brug for 
at kunne frigøre sig af det. For meget indblik og his -
torik kan vanskeliggøre overblikket – ikke mindst ift.  
organisationens fremtid og nutid. Indblik og overblik 
må balanceres.
For det andet handler overblik tit om at skabe data 
og informationer om situationen. Hvor er vi? Hvor er 
konkurrenterne? Hvor godt klarer vi det? Netop disse 
informationer kan hjælpe den indsigtsfulde leder som 
Morten til at se sig selv lidt udefra. Disse kølige tal kan 
få rationaliteten i højsædet, så man kan se gennem  
historik, organisationspolitik og kulturelle antagelser. 
Planer om fremtiden uden det kølige rationelle over-
blik er farlige. De kan være for følelsesbaserede. På den 
anden side er tal og kalkuler aldrig nok til at træffe de 
svære beslutninger. Intuition, kreativitet og fælles pro -
cesser, der sikrer forståelse og opbakning, må også til. 
Det er også nemt at falde i den fælde, hvor man hele 
tiden skal have mere data, og hvor flere forhold skal  
undersøges. Dette er ikke udtryk for stor rationalitet, 
men derimod nervøsitet for at træffe beslutninger og 
deraf følgende handlingslammelse. 32
For det tredje kræver overblik tit hjælp fra uden -
forstående. Se på Morten. Han har brug for den modige 
ven, der kan skære igennem mange års etablerede 
”sandheder”. Andre bruger konsulenter, mentorer eller 
ledere fra netværket. Det er ikke så afgørende, hvem 
man bruger. Det vigtige er, at det er personer, der kan 
hjælpe med at skære igennem til det vigtigste, kan være 
kritisk-konstruktive og ved tilstrækkeligt til at udtale 
sig på kvalificeret grundlag – uden selv at være en del af 
hverdagens tilsandede virkelighed. Men også her er der 
en balancegang. Hvis man bruger de eksterne så meget, 
at man overlader styringen til dem, er man ikke leder. 
Det kan godt være, at bestyrelsen altid klapper, hvis man 
har ladet McKinsey analysere alle tiltag, inden man går i 
gang med en udvikling – men leder bliver man ikke nød -
vendigvis af dette. Det handler mere om at ”spille et sik-
kert spil” som person, der bekymrer sig mere om egen 
overlevelse end virksomhedens.
I den sidste ende kræver overblik allermest tid. Ledertid 
hvor man prioriterer at tænke sig om, forsøger at se sig 
selv udefra, hvor man udsætter sig selv for ekstern kritik, 
og hvor man diskuterer tal og kalkuler så rationelt som 
muligt. Det kan her være vigtigt at være væk hjemme -
fra. Skiferier, studieture, eksterne kursussteder eller in -
terne konferencefaciliteter kan hjælpe tankerne væk fra 
hverdagen og være med til at skabe en stemning, hvor 
overblikket begynder at udkrystallisere sig. Pointen her 
er ikke, at ledere skal tage på ferie for at få overblik, men 
at det ofte er en anderledes ramme end hverdagens, som 
kan være med til at skabe overblikket og hjælpe de nye 
tanker på gled. 
 
 
Fortsættes på side næste side33Strategi
Nu kan vi ikke holde det væk længere – tanker om 
fremtiden handler også om strategisk ledelse. Men 
jeg har med vilje udskudt dette ord og begreb lidt. For 
selv om strategi er et af de emner, der er skrevet mest om  
inden for ledelsesområdet, er det notorisk uklart. Strategi 
kan forstås på et hav af måder. Så at kaste sig for hurtigt 
ud i det strategiske kan nemt vise sig at være et hænge -
dynd, man aldrig kommer ud af igen. På den anden side 
udtrykker strategisk ledelse netop, at man hæver sig op 
over hverdagen, diskuterer hvor vi skal hen, og hvordan 
vi kommer derhen. Derfor må vi selvfølgelig ind på dette 
tema. En god leder er også en strategisk leder.
Hvad er strategi? Det er naturligt at spørge om, men det 
er netop dette spørgsmål, som jeg ikke vil forsøge at  
svare på. Det leder kun til lange komplicerede udred -
ninger, som ikke nødvendigvis hjælper lederen og  
organisationen til at blive strategisk. I stedet vil jeg op -
stille to meget forskellige strategiforståelser. Vi har brug 
for dem begge. Men den ene har vi overfokuseret på i 
mange år, og den anden har vi brug for at forstå meget 
bedre i fremtiden.
Den første strategiforståelse er simpel. Den handler om, 
at topledelsen har lavet en plan for fremtiden, og hvordan 
organisationen skal forandre sig for at møde denne frem-
tid på den bedste måde. Denne forståelse lægger vægt 
på den strategiske planlægning. At man virkelig får pro -
duceret et godt rationelt overblik over organisationens 
muligheder og kompetencer i forhold til omverdenen og 
den fremtidige konkurrence. Denne måde at tænke strate -
gi på vil tildele topledelsen rollen at formulere en strategi, 34
og resten af organisationen – ikke mindst mellemledelsen 
– vil få rollen at implementere strategien. Så topledelsen 
vil ofte fokusere på, om man har overblik nok, og mellem -
ledelsen på, om man bliver involveret nok.
Der er ikke noget galt med denne første strategiforståelse. 
Alle organisationers topledelser må tænke på denne 
måde. Men den kan ikke stå alene, og den får i stigende 
grad nogle udfordringer. For det første er det notoriske 
problem at få topledelsens strategi implementeret. De  
allerfleste strategier lavet på denne måde lykkes ikke 
med at blive til virkelighed. Mellemledere og med-
arbejdere forstår måske ikke planen. Topledelsen har 
måske ikke forstået deres virkelighed og hverdag. Stra-
tegien dræbes af hverdagen og kulturen, som viser sig 
stærkere end topledelsens pres for forandring. Der kan 
være et hav af grunde til, at implementeringen ikke sker.  
For det andet så tager denne forståelse af strategi ikke  
højde for, at organisationer i stigende grad er fyldt med  
engagerede medarbejdere, der er dygtige og kan tænke selv, 
og som selv gerne vil skabe mening med det, de oplever. 
Og hvis de oplever, at omverdenen forandrer sig, så vil de  
bedste af dem af sig selv begynde at ændre på forholdene. 
For dem kan topledelsens strategier nærmest virke som 
forvirrende, meningsforstyrrende og gøre det vanske-
ligere at lave de nødvendige forandringer. Netop derfor  
bliver implementeringen af topledelsens plan sjældent til  
noget. 
For det tredje så passer denne strategiforståelse ikke alt 
for godt til markedssituationer, hvor der skal ske has -
tige forandringer. Hvis det endelig lykkes en top ledelse 
at implementere en strategisk plan top-down gennem 
strukturer, incitamentssystemer eller lignende, så har 
det også en tendens til at give en stivnet organisation, 35der ikke formår fleksibelt at tilpasse sig de hastige foran-
dringer i omverdenen. Det kan give en organisation, der 
ikke er agil nok. Morten bliver f.eks. sat til at implement -
ere ovenfra kommende forandringsprojekter i sin enhed. 
Projekter som han ikke forstår og har været involveret i at 
udvikle. Projekter som derfor gør det endnu sværere for 
ham selv, både når han skal nå hver dagens operationelle 
krav, og når han gerne vil udvikle sin enhed strategisk.
For at håndtere disse problemer ved den første strategi -
forståelse må vi supplere den med en anden forståelse. 
Mange vil måske kalde den ny, men jeg vil argu mentere 
for, at den er gammel og faktisk er den oprindelige 
strategiforståelse. Ophavsmændene til strategiforståelse 
er Carl von Clausewitz og Helmuth Karl Bernhard von 
Moltke, der begge var preussiske militær strategier 
i 1800-tallet. Begge var af den overbevisning, at  
grandiose planer formuleret af den militære top ikke havde  
nogen gang på jorden. Som Moltke formulerede det: 
”Ingen plan overlever den første kontakt med fjenden”. 
Clausewitz talte om, hvordan utallige ”glidninger” – 
uforudsete hændelser og forhold i praksis – vil gøre 
planer umulige at bruge efter få dages felttog. Det var dog 
ikke det samme som, at de ikke mente, at man ikke skal 
lave strategier og planer. Tværtimod handlede det om 
at være meget strategiske for at kunne håndtere denne 
uforudsigelighed. Men for dem bestod det strategiske 
i, hvordan man bedst kunne forberede sig, fleksibelt  
mobilisere og kommunikere under slagene. 
Uddannelse af soldater og officerer var en vigtig strat-
egisk prioritet, så de var bedst muligt forberedte til at 
agere selvstændigt og stadig i retning af de fælles over -
ordnede målsætninger. Det var også vigtigt at bygge den 
infra struktur, der gjorde det nemt at flytte tropperne 
rundt, så man hurtigt kunne sætte angreb ind eller op -36
bygge forsvar, der hvor der var behov for det. Ligeledes 
var det vigtigt at have teknologier, så man kunne  
orientere sig og kommunikere undervejs i slagene. Så 
man kunne koordinere sine indsatser med egne styrker 
og havde viden om fjendens placering og bevægelser.
Denne anden strategiforståelse er mere kompleks. 
Det handler om at frisætte folk, så de kan agere selv-
stændigt, der hvor de er, og at de selv kan skabe mening 
ud fra det overblik, de har. At tro på styrken i selvstændige  
dygtige folk, der selv agerer fremtidsrettet og proaktivt. 
I denne forståelse er strategi også at kunne koordinere 
mellem flere selvstændige enheder, der alle agerer stra­
tegisk, og samtidig få dem til at indfri de overordnede 
fælles målsætninger, som er vigtige for organisa -
tionen som helhed. Her er det ikke implementering af en  
forudbestemt plan, det handler om, men mobilise-
ring af en fælles lyst til at agere fremtidsrettet og på den 
ene side udnytte, at man er en del af en større organisa -
tion og på den anden side tage ansvar for, at den større  
organisation lykkes med sine overordnede målsæt-
ninger. Her er strategien mere noget, der opstår  
undervejs som en kæde af koordinerede selvstændige 
handlinger, der tilsammen giver overordnet mening. Ud 
fra denne strategiforståelse er det ikke nok, at Morten har 
fået overblikket på en kølig alpetop. Han må også hjem og 
få enheden til at diskutere fremtiden, og hvad de skal gøre 
mindre af, og hvad de skal gøre mere af. Han må kunne 
mobilisere dem og få dem til sammen at bruge tiden på at 
tænke over, hvor de er på vej hen i fælles flok, og hvilke 
forandringer de selv er parate til at foreslå og gennemføre.
Strategisk ledelse er et vanskeligt tema for mange ledere. 
Af mange grunde. For de fleste handler det nok om, at det 
strategiske er mere abstrakt end det operationelle. Stra-
tegisk ledelse er ikke sådan lige at proppe på flaske og 37lave klare redskaber for. Det er derfor ikke ligeså konkret, 
jordnært og løsningsorienteret som det operationelle 
i hverdagens drift. Derfor kan det strategiske virke løst 
og udflydende. ”Her sidder vi bare og gætter om frem-
tiden – uden at lave noget”. Det er en meget forståelig 
reaktion, men på den anden side: en organisation og en  
leder uden en strategi flyder tilfældigt rundt og kæmper 
en daglig kamp uden at vide, om hverdagens mange 
kampe bringer os i den rigtige retning. Derfor må man 
som leder ind i det strategiske og prioritere tiden til det.
Mange ledere, der af forskellige grunde føler, at de 
må arbejde mere strategisk, ender i en fælde. Der er så 
mange ting, de gerne vil forbedre på og arbejde med. De 
ender derfor i strategien: ”så rider vi hastigt i alle ret -
ninger”. Dette er dog ikke en strategi, men et eksempel 
på en organisation, der lader sig styre af sin omverden og 
interessenter. Strategier handler om at skære ind til det  
allervigtigste – ikke at opstille lange lister over alt det, 
der er vigtigt. Igen og igen at spørge sig selv om: hvad 
er det allervigtigste her? Er dette lige så vigtigt som det 
andet? Igen kan det være svært for mange ledere (og  
medarbejdere) at se pointen i dette – det virker som en 
abstrakt leg om ord. Men det er gennem denne proces, 
at man får skåret ind til benet og får det aller vigtigste 
frem, så overblikket udkrystalliserer sig. Det er igen 
vigtigt at prioritere tiden til de strategiske processer og  
diskussioner.
Størrelse og bevægelighed
For mange ledere er vækst lig succes. Jo større vi er, 
jo bedre. Det er ikke forkert. Størrelse er godt for 
mange ting. Størrelse kan afskrække konkurrenter.  
Allerede Clausewitz var inde på, at en stor hær er det 38
bedste forsvar. Størrelse kan give en så stor ressource -
mængde, at det gør det lidt nemmere at finde midlerne 
til investeringer i fremtiden. En stor organisation kan 
også skabe en professionel administrativ støttestruk -
tur, som alle i organisationen får noget ud af at læne sig 
op ad. 
Men størrelse er ikke uden problemer. Den administra -
tive støtte kan blive bureaukratisk på den dårlige måde 
og dræbe al udvikling. En stor organisation kan blive tung 
og handlingslammet. Alting skal indrettes efter fælles 
foruddefinerede standarder, der gør det vanskeligt selv 
at agere og tage ansvar decentralt. Man bliver langsom -
mere til at reagere på fremtidens forandringer.
Hermed er vi fremme ved en anden styrke end stør-
relse, nemlig bevægelighed. At man hurtigt kan agere på 
forandringer. At man er agil og forandringsparat. Dette 
er en svær styrke at opbygge som leder. Den er sværere 
at dokumentere og begrunde end størrelse, som er nem 
at vise frem: ”Se vi er blevet dobbelt så mange ansatte, 
det må være bevis på, at vi er blevet dobbelt så gode”. 
Men bare det var så let. Den dobbelt så store organisation 
kan vise sig at være svær at få til at lave de nødvendige 
forandringer, som fremtiden bringer. Der er her, den 
bevægelige organisation har sit fortrin. Men samtidig er 
det ikke så nemt at begrunde og dokumentere, at man har 
opbygget en agil organisation. Vi har nemmere ved at se 
størrelse end bevægelighed.
Det er altså god ledelse ikke at lade sig forblinde af stør -
relse og vækst, men også have styr på, om man som or -
ganisation kan forandre sig godt nok til at klare frem -
tidens udfordringer. Morten var begyndt kun at fokusere 
på, om han kunne få flere ressourcer til at nå sine pro-
duktionsmål. Fair nok, men samtidig må en god leder 
også hele tiden se på, om han kan skabe en forandrings-39parat organisation, der konstant selv arbejder med at se, 
om den kan skabe produktionen på andre måder, der ikke 
kræver lige så mange ressourcer.
Gå forrest – selv om der er 
koldt på toppen
Vi kommer ikke uden om det. Ledere må kunne gå  
forrest. Lederen har ansvaret for at sikre, at orga-
nisationen udvikler sig, er sund og robust og kan klare 
frem tidens udfordringer. Lederen må tage dette på sig. 
Han eller hun må springe hverdagens rammer og have 
overskuddet til at tænke fremad. Lederen må have det 
kølige overblik og en plan parat.
Men der er mange måder at gå forrest på. Lederen skal 
ikke nødvendigvis vide det hele selv, være autoritær 
og kun lede på en top-down-agtig måde, hvor man 
selv beslutter det hele og derefter dikterer det til sine  
medarbejdere. Det er godt, at Morten har fået et break, 
hvor overblikket og en plan for fremtiden har udkrys -
talliseret sig, men det betyder ikke, at nu er planén 
så på plads, og at den bare skal implementeres, når 
Morten kommer hjem. Hjemme venter hverdagen og 
med arbejdere, som stadig står dybt begravet i drift og 
produktionskrav. Morten skal helt sikkert gå forrest, 
men forrest på sådan måde, at han hjælper dem med at  
komme ind i disse tanker. Morten skal tage ansvaret for 
at lede dem til at gå i gang med de samme tankebaner 
som Morten om fremtiden. Så de sammen udvikler et 
overblik og en plan for fremtiden.
Det at gå forrest betyder også, at man må få et køligt 
overblik på organisationens situation – og ikke er for 40
påvirket af den selvforståelse, som er udbredt i organi -
sationen og i hverdagen. Det kølige overblik betyder også 
at tænke mest på organisationens fremtidige overlevelse 
og ikke at blive overmandet af følelser. Følelser for med-
arbejderne, som jo også er kolleger. Følelser omkring 
hvad der er bedst for ens jobsikkerhed og fremtidige 
karriere. Eller følelser som resultat af, hvordan man selv 
bliver behandlet oppefra. At man måske ikke føler sig nok 
involveret og derfor har svært ved at være strategisk om 
organisationens fremtid. Sådanne følelser er forståelige, 
men må ikke overmande lederen. Ansvaret for frem -
tidens overlevelse er der stadig.
Morten ér blevet lidt som en tillidsmand. Det sker nemt. 
Vi går op og ned af vores medarbejdere. Spiser frokost 
sammen. Mange ledere var kolleger, før de blev ledere. 
Vi begynder måske også at have de samme holdninger 
som medarbejderne for at få deres opbakning og support. 
Vi synes måske også på denne måde, at vi kan skabe et  
sammenhold i enheden. Men det er kortsigtet og for-
fejlet. Vi hjælper ikke vores medarbejdere på denne måde. 
Vi sætter dem uden for indflydelse i den større organisa-
tion. Og vi bruger ikke den fornødne tid på at skabe en 
forandringsparat organisation, der kan håndtere frem -
tiden.
Vi må som ledere adskille os fra medarbejderne. Ikke fordi 
vi er bedre mennesker eller klogere – det er vi ikke – men 
fordi vi har et ansvar for organisationen som helhed, som 
den almindelige ansatte ikke har. Vi må rejse os og se ud 
over hverdagen og driften. Vi må få et overblik, se fremad, 
være strategiske og opbygge en bevægelig organisation 
på trods af hverdagens mange krav, og ressourcer der kan 
synes få. Det er selvfølgelig nemmere sagt end gjort. Der er 
koldt på toppen, og man kan synes, det er ensomt at sidde 
med dette ansvar alene. Men det er lederens lod. 41
42
Spørgsmål at tænke over
Det er fint at reflektere over vigtige lederspørgsmål 
alene som leder, for eksempel på en løbe­ eller ski ­
tur. Men det er også vigtigt at reflektere over sådanne 
spørgsmål sammen med andre ledere. I ledernetværk, 
på kur ser eller i egen ledergruppe. I kan jo tage et tema 
og de dertil knyttede spørgs mål på et ugentligt leder ­
møde. Få en god diskussion. Høre hvad I hver især 
tænker om disse temaer. Både for at påvirke hinan ­
den, men også for at lære lidt om hinanden som ledere 
og mennesker. Dét er super vigtigt for enhver leder ­
gruppe, der vil hæve sig lidt over hverdagen og ikke kun  
snakke om driften
Første spørgsmål:  Hvad er det egentlig, jeg vil med mit 
lederjob? Har jeg et klart overblik over min organisation/
afdeling/enhed, og hvad jeg vil med den fremadrettet?
Evner jeg at løsrive mig fra den operationelle praksis? Har 
jeg styr på de vigtigste strategiske data? Har jeg fundet en god  
balancegang mellem indsigt og gode analyser på den ene 
side og overblik og ikke for megen information på den 
anden side? Ser jeg klart en overordnet vej videre for or ­
ganisationen? Har jeg de rette hjælpere i denne proces? 
Formår de at udfordre mig kritisk­konstruktivt? Har den 
langsigtede udvikling udkrystalliseret sig for mig?
Andet spørgsmål:  Har jeg virkelig styr på mit strategiske 
lederskab?
Har jeg en klar forståelse af, hvordan jeg tænker strate ­
gi og arbejder strategisk som leder? Er der formuleret en 
klar strategi for den enhed, som jeg er leder for? Evner jeg 43at mobilisere folk rundt om denne strategi? Får jeg koor ­
dineret med andre enheders strategiske udviklinger? 
Prioriteres det strategiske tilstrækkeligt – bruger vi tid 
nok til, at det ikke bare bliver en rituel øvelse, men noget 
der supplerer hverdagens operationelle ledelse? Er folk 
godt nok uddannet til at handle selvstændigt, når udfor ­
dringerne i fremtiden kommer?
Tredje spørgsmål: Har jeg fundet den rette balance mellem 
størrelse og bevægelighed?
Fokuserer jeg for meget på størrelse, ressourcetilgang og 
det mere kvantitative? Har jeg øje nok for at opbygge en 
for andringsparat organisation, der selv hele tiden arbej ­
der på at kunne håndtere fremtidens udfordringer? Hvad 
betyder for andringsparat for mig? Hvordan sikrer jeg, at 
organisationen er det? Hvordan arbejder jeg som leder 
for hjælpe organisationen i denne retning?
Fjerde spørgsmål: Går jeg forrest i min enhed?
Tager jeg det fremtidsrettede ansvar på mig og arbejder 
med at få min enhed til at tænke og agere fremtidsrettet? 
Oplever jeg det som nemt at gå forrest? Hvordan går 
jeg forrest? Laver jeg planerne alene eller involverer jeg 
meget? Hungrer jeg lidt efter mine medarbejderes sym ­
pati og støtte? Vil jeg gerne være en del af flokken, eller 
har jeg det okay med at skulle være den i fællesskabet, 
der tager på mig at få disse svære spørgsmål rejst? Synes 
jeg, der er lidt for koldt på toppen? Slider det på mig som 
menneske? Hvad kan jeg gøre ved det?44
KAPITEL III
MARTS
Hold da op hvor gik det godt nu! Jesper Juel Andersen kunne 
mærke farten. Han elskede at køre på mountainbike på disse 
smalle skovstier. Han var overrasket over sig selv. For en 
halv time siden ude på en meget lang strækning på lande­
vejen var han hel flad. Der var han gået sukkerkold og havde  
ingen energi. Men nu var han virkelig tilbage. Han følte, at 
han kørte stærkt som aldrig før.
Pludselig blev han ikke bare indhentet af en anden på moun ­
tainbike. Han blev overhalet med så stor fart, at han med 
det samme opgav at følge med. Den anden kørte nærmest  
dobbelt så stærkt. Jesper var i chok; hvordan kunne den  
anden køre fra ham på denne måde, når han selv for få 
øjeblikke siden følte, at han kørte super godt? Var han ble ­45vet overhalet af et supermenneske? Nej – allerede nu kunne 
han mærke, at han faktisk slet ikke kørte så stærkt. Det 
var noget, han havde fået sig selv bildt ind. Fordi han ikke  
længere kørte ude på den flade og brede landevej, men på 
den smalle skovsti. Farten føltes anderledes. Han havde også 
fået en optur, fordi han ikke længere var totalt sukkerkold, 
men det var faktisk ikke det samme som, at han var på top ­
pen ydelsesmæssigt. For det var han ikke. Det kunne han 
nemt mærke, da den anden overhalede, og han intet havde 
at give igen med.
Jespers tanker fløj, mens han kørte videre i skoven. Det var 
egentlig en tankevækkende oplevelse, på trods af at den  
anden totalt kørte fra ham. Hvordan den psykologiske  
oplevelse og faktiske situation kunne være så forskellige. Men 
det havde han jo også erfaret som leder. Her kunne der også 
være forskel på oplevelse og realitet. Han huskede en gang, 
hvor han som ung leder i et mindre nyopstartet privat firma 
havde oplevelsen af, at det virkelig ikke gik godt – hverken i 
hans afdeling eller i firmaet generelt. Alle blev overraskede 
– ikke mindst ham selv – da årets regnskab endelig var på 
plads i marts året efter. Det havde været et udmærket år, og 
hans afdeling havde klaret sig glimrende. Den gang lærte 
han to ting. For det første at regnskabet er vigtigt. Det giver 
en mere sober helhedsvurdering af, hvordan det går, end ens 
egen fornemmelse fra måned til måned. For det andet at vi 
mennesker ofte er lidt negative og pessimistiske i vores for ­
ventninger. Fordi vi forventer og forbereder os på det værste.
Jesper stoppede op i en lille lysning midt i skoven og fandt 
sin madpakke frem. Det var godt med noget at spise. Mens 
han spiste, tænkte han videre. Han havde for nylig fået nyt 
job i det offentlige. Det udfordrede ham. For her var det ikke 
så vigtigt med bundlinjen, og hvad afdelingens indtjening 
var. Økonomisk handlede det om at bruge budgettet ­ og 
ikke mere - på at nå den aftalte produktion. Dette var faktisk 46
ikke så udfordrende for ham. Med sine mange år i det private 
var han vant til at have styr på økonomi og produktion. Ikke 
at overlade det til fornemmelser og tilfælde. Den fælde han 
netop var faldet i som ung leder. Han vidste, at man skulle 
have styringen ordentlig på plads fra måned til måned. Så 
man vidste, hvor man er. Nej, det svære i det offentlige var 
ikke dette. Man kunne altid få økonomi og produktion til at 
hænge sammen. Det svære var at have styr på kvaliteten. Det 
var jokeren! 
Jesper var virkelig i vildrede. Var kvaliteten i hans afdeling 
egentlig god nok? Det var der meget forskellige meninger 
om. Hans egne folk syntes, at kvaliteten lige kunne gå an. 
Brugerne virkede tilfredse, men der var ikke solide data på 
det. Den overordnede direktion mente, at kvaliteten var alt 
for god, og at de med disse ressourcer kunne producere meget 
mere til en okay kvalitet. Hvad var egentlig det rigtige? Alle 
havde de forskellige opfattelser ud fra deres forskellige erfa ­
ringer og perspektiver. Og hvad hjalp det egentlig, at de som 
organisation synes, at kvaliteten er okay, hvis konkurren ­
ten  pludselig kan gøre det dobbelt så godt? Det havde hans 
mange år i det private lært ham. 
Jesper grinede. Han var kommet i tanke om den gamle  
vittighed: To jægere er ude på jagt. En løve hopper ud af et 
buskads og overrasker dem så meget, at de begge taber de ­
res gevær. De begynder at løbe. Efter noget tid siger den ene 
jæger til den anden: ”Hvorfor løber vi? Vi kan jo alligevel ikke 
løbe fra en løve”. Den anden svarer: ”Nej, men jeg kan godt 
løbe fra dig!” Jesper pakkede sin mad sammen og cyklede vi ­
dere.
I denne måned vil vi sætte fokus på et af de allervigtigste 
og sværeste lederspørgsmål: Hvordan ved vi, om vi gør 
det godt som ledere? Det er et vigtigt spørgsmål. For hvis 
vi ikke kan svare nogenlunde entydigt på det, så mister vi 47nemt vores ledelsesmæssige selvtillid og løbende pejling. 
Det er et svært spørgsmål, for hvordan skal vi afgøre det? 
Som historien med Jesper illustrerer, kan vi nemt narre 
os selv.
Vi skal se på fire temaer. Regnskab, det at være nøgtern, 
rationelle ledelsesprocesser og det at være ”account ­
abel”. Fire temaer som hænger sammen, og som alle  
handler om, hvordan vi bedst muligt kan svare på spørgs­
målet, om vi gør det godt som ledere.
Regnskab
Der er mange ledere, der ser lidt ned på regnskaber og 
det at lave dem. Man ser regnskabet som en ret kede­
lig bureaukratisk bogholderaktivitet uden megen ledelse 
i. Det er ærgerligt, for det er blandt andet regnskabet, der 
kan hjælpe os med at svare på, hvordan det går for en 
organisation. Regnskabet kan ikke sige alt, men det kan 
hjælpe os langt hen ad vejen.
Vi kender det alle. Omkostningerne i en stor organisa ­
tion er ikke nemme at have styr på. En masse personer 
har sikkert ret til selv at forbruge. De kan have deres egne 
projektkonti eller lignende. Hvor mange midler bliver 
der brugt fra uge til uge eller fra måned til måned? Det er 
ikke nemt at vide. Indtægterne er heller ikke nemme at 
have styr på. Ja måske kender vi salget og ordrerne, men  
kender vi det fakturerede beløb? Og ved vi, hvornår  
kunderne betaler? Og i en stor organisation med mange 
enheder og kunder kan det være svært at have et overblik 
over den samlede situation. Og spørgsmålet om, hvorvidt 
vi tjener penge er jo endnu sværere. Vi skal jo have fordelt 
alle kapacitetsomkostningerne osv.48
Så på samme måde som mountainbikerytteren Jesper 
kan det være svært at vide, hvordan det egentlig går. 
Ja, vi kan have vores egen individuelle oplevelse. ”Jeg  
synes, det går meget godt. Jeg sælger da vist nogenlunde 
og er ret tilbageholdende med omkostningerne”. Men er 
dette udtryk for viden? Nej, det er en personlig op levelse, 
som kan være farvet af alt muligt psykologisk. Og en  
oplevelse som nemt kan narre os. Vi kan eksempelvis have 
haft et år, hvor vi ikke helt holdt omkostningsbudgettet, 
og hvor vi fik kritik for dette. Som en konsekvens deraf 
kan vi være disponerede for at holde igen i det følgende 
år. Enhver udgift, føler vi, er meget stor og faretruende, 
også selv om den er budgetteret. Det er farligt, for denne 
tilbageholdende adfærd, hvor man ikke bruger de mid­
ler, der skal til, er måske det, der gør, at vi ikke når vores 
omsætning, og det er jo ikke meningen. 
Selv om vi har nogenlunde styr på vores egen enheds 
ind tægter og udgifter, og om der her er et løbende over ­
skud, er det jo heller ikke det samme, som at det går okay. 
Der kan være en masse centrale administrationsomkost ­
ninger, som skal overføres til de forskellige decentrale 
enheder. Når disse omkostninger indregnes, giver vores 
enhed måske underskud, eller den indtjener i hvert fald 
ikke nok.
Disse eksempler for at vise at det er en kompleks sag at 
finde ud af, hvor godt det går. En kompleks sag med mange 
niveauer i sig. Mange virksomheder er gået konkurs – 
ikke fordi de ikke tjente nok penge – men fordi de på et 
givet tidspunkt manglende likvide midler til at betale de ­
res regninger. Måske bare i en kort periode, fordi de ikke 
havde lavet et likviditetsbudget, hvor de løbende fulgte 
indbetalinger og udbetalinger. Og ja, det kan godt være, 
at det at lave et regnskab virker tungt, tilbage skuende og 
bogholderstøvet, men det er denne teknik, der gør det 49muligt for os at have et helhedsorienteret, kvalificeret og 
veldokumenteret bud på, hvor godt det går og ikke bare 
vores subjektive fornemmelse. 
Gode ledere negligerer derfor ikke arbejdet med 
økonomi styring og regnskab, men går ind i det og sikrer 
sig, at det kan hjælpe med at give retvisende ledelses­
information, som kan supplere lederens egen fornem ­
melse. Ikke bare engang om året, men løbende. Skal vi 
holde lidt igen, eller kan vi bruge lidt mere for at sætte 
udvik lingen i et højere gear? Får vi solgt det, vi skal? 
Holder produktionen sig til planen? Hvordan ser salget 
ud ift. sidste år på samme tid? Som mountainbikeren 
eller løberen ved, så har vi løbende brug for ordentlige 
mellemtider, så vi ikke kører for hårdt på i starten og 
dermed ikke har kræfterne til den sidste del af ruten. 
Vores egen subjektive fornemmelse kan nemt være mis ­
visende. Derfor er det vigtigt også at udvikle en budget­
styring, der hjælper os med at have noget at forholde os 
til midt på året, hvor det endelige regnskab ligger langt 
fremme i tiden.
Her er vi fremme ved en vigtig balance for lederen. For 
på den ene side skal vi altså kaste en del ledelsesmæssige 
ressourcer ind i en økonomiske budget­ og regnskabs­
styring. For det vigtigt at denne information er så 
retvisende som muligt. Ellers kan vi ikke bruge den.  
Budgettal der er lavet, så vi hele tiden ikke når budgettet, 
kan f.eks. være ret demotiverende. På den anden side er 
det klart, at økonomistyringen i sig selv ikke sælger eller 
producerer noget. Vi skal derfor ikke bruge for mange 
ressourcer på denne styring. Eller tro at bare vi laver 
grundige budgetter, så går det hele godt.
Og som i eksemplet med Jesper, så er det i dag ikke 
nok bare at have styr på det økonomiske. Både i det  50
offentlige og i det private spiller eksempelvis kvalitet 
en større og større rolle. Ja, vi kan måske nok lave den 
rette mængde inden for den økonomi, vi har. Men kan 
vi lave produktionen af den rigtige kvalitet? Inden for 
sundhedsvæsenet er det jo for eksempel ikke lige meget, 
hvilken faglig standard en operation er af. På samme 
måde inden for den farmaceutiske industri. Medici­
nen man producerer skal kvalitetsmæssigt være nøje 
kontrolleret, så man er sikker på, at den lever op til en 
masse internationale standarder. Så lederen, der skal 
have ordentlige mellemtider, skal både have ledelses­
information om produktion, økonomi og kvalitet 
– og hvordan disse tre størrelser hænger sammen.  
At være nøgtern
Det at føre regnskab og løbende have styr på økono ­
mien er en nøgtern tilgang til spørgsmålet om, hvor ­
dan det går. Man kunne også kalde det en rationel, objek­
tiv eller mere neutral tilgang, som står i kontrast til den 
mere subjektive, følelsesmæssige eller farvede tilgang. 
Når vi i meget høj grad har brug for den nøgterne tilgang, 
handler det om, at de fleste ledere har en så stærk vilje og 
ønske om at lykkes, at vi gennem den subjektive tilgang 
kan forme vores og andres opfattelse af virkeligheden i 
en sådan grad, at det begynder at være misvisende. 
Den stærke vilje og evnen til at få tingene til at se ud på 
en bestemt måde skal vi ikke være kede af. Det er en stor 
lederkvalitet, at man kan få andre til at se noget bestemt, 
tro på projekterne og have en tyrkertro på, at tingene nok 
skal lykkes. Men det er en lederevne, som skal suppleres 
med en mere nøgtern tilgang, for ellers kan det i sidste 
ende blive et problem for organisationen.51I nogle organisationer er der f.eks. en tendens til, at man 
hele tiden skal ”hype” succeser. At man på møder – 
ikke mindst med ens chef – tager nye successer op. Den  
seneste store ordre, den seneste eksterne bevilling eller 
hvad det nu er. Man fremhæver netop de konkurrencer, 
hvor man vandt over konkurrenterne. Det er i sig selv 
okay, men hvis det bliver et mønster, at hver gang man 
er sammen, så skal man fremhæve de seneste successer 
og systematisk ”glemmer” at fortælle om den kæmpe  
ordre, man ikke fik, eller den konkurrence man tabte, 
så er det et stort problem. En sådan organisation kan 
være på kanten af afgrunden, uden at nogen ved det. Og 
hvis der endelig er en i organisationen, der har dette på  
fornemmelsen, så vil mange kræfter forsøge at negligere 
denne person og hans eller hendes opråb.
Den nøgterne tilgang til tingene skal være modpol til 
en sådan succes­fokuseret tilgang. Regnskab, budget­
tering og økonomistyring er meget væsentlige i denne 
sammenhæng, men den nøgterne tilgang kan indføres 
i en organisation på mange andre måder. Målstyring er 
et eksempel på det. Når vi taler om, hvorvidt vi lykkes 
med den strategiske udvikling, kan vi også gøre det på 
den mere personlige og subjektive måde, hvor ledere selv 
svarer på spørgsmålene: Hvor godt går det? Er vi kom ­
met i gang? Og hvor langt er vi kommet? Mange har nok 
været i en organisation, hvor man ofte fik en sang fra de 
varme lande: ”Det går åh så godt. Vi er rigtig langt. Det er 
dog ikke helt så nemt. Men vi er der snart”. Men ofte med 
det resultat, at man aldrig kom i mål med de strategiske 
udviklinger. Man kunne snakke sig ud af manglende re ­
sultater. Og strategiske udviklinger er svære at priori­
tere i hverdagen. Er det derfor en fordel, hvis en leder kan 
snakke sig ud af manglende strategiske resultater? Nej, 
absolut ikke. Det hjælper ikke lederen og er et stort prob ­
lem for organisationen.52
Konkrete metoder til at arbejde med målstyring som  
balanced scorecard eller at udvikle key performance  
indicators er netop gode, fordi de her giver en mere 
nøgtern tilgang til tingene. Hvor langt er vi? Hvis pro ­
jektet nu er 33% færdigt, er det så godt? Det afhænger 
jo blandt andet af, om man på de to sidste møder også 
har afrapporteret, at det er 33% færdigt. Den nøgterne 
tilgang gør det nemmere at fange potentielle problemer 
tidligt. Med den subjektive og farvede tilgang kan mange 
garvede ledere tale sig ud af alt – hvad der ikke altid er i 
deres egen langsigtede interesse – og slet ikke i organi ­
sationens interesse.
Samme tankegang gør evaluering og benchmarking til 
fornuftige ledelsesmæssige redskaber. Her udsættes vi 
også for andres nøgterne tilgang: ”Ja, det kan godt være, 
at vi selv internt i organisationen synes sådan og sådan, 
men hvordan vil eksterne se på det? Eller hvor godt klarer 
vi os i forhold til omverdenen?”. Det er jo ikke altid nok, 
at vi lever op til vores egne mål, hvis vi ikke klarer os lige 
så godt som konkurrenterne. Som Jespers historie med 
de to jægere og løven. Så det at benchmarke sig selv mod 
andre kan være en god nøgtern ting at gøre.
Rationelle
 ledelsesprocesser
Den nøgterne tilgang er også vigtig for at modvirke 
en overpolitisk ledelse. Alle organisationer skal have 
politiske processer, hvor man sammen finder frem til 
de fælles mål med udgangspunkt i, at vi hver især er 
forskellige og har forskellige individuelle mål. I disse  
diskussioner er det vigtigt, at man kan være uenige og kan 53have forskellige synspunkter og perspektiver på tingene. 
Se på eksemplet med Jesper. Hans enhed og direktionen 
er ikke enige. Hans enhed mener, at kvaliteten lige kan gå 
an med den nuværende produktion. Direktionen mener, 
at der kan produceres mere til en rimelig kvalitet, uden 
flere ressourcer. Det er i udgangspunktet helt i orden at 
have disse forskellige perspektiver. Men det er samtidig 
vigtigt, at disse processer ikke leder til en overpolitisk 
adfærd, hvor man modarbejder hinanden, danner ko­
alitioner, misinformerer hinanden osv. Denne adfærd er 
ikke i organisationens interesse. 
Den nøgterne tilgang, hvor diskussionerne tager 
udgangs punkt i så objektive tal som muligt, er med til at 
give så rationelle processer og diskussioner som muligt. 
Hvis en ledelse sammen løbende ser på tal for produk ­
tionen her og nu, den økonomiske situation, kvaliteten af 
ydelserne og for status på den strategiske udvikling, så vil 
man kunne modvirke mange overpolitiske diskussioner, 
hvor forskellige dele af ledelsen modarbejder hinanden 
og kæmper om magten og organisationens res sourcer 
på en måde, der ikke er i organisationens interesse. Man 
skal have åbne og transparente diskussioner af, hvor­
dan det både går i de enkelte enheder og i organisa ­
tionen som helhed. For at modvirke suboptimering skal 
man også løbende kunne flytte ressourcer rundt mellem  
enhederne, hvis der er behov for det. Det er virkelig tegn 
på god ledelse, hvis man formår dette, da man her tydeligt  
handler i organisationens samlede interesse.
I denne situation er det også tydeligt, at man ikke må se 
budgetter og strategiske mål som hugget i granit. Hold­
ningen ”nu har jeg fået mit budget og mine produktions­
mål, så skal I ikke ændre det i perioden” går ikke. Den 
nøgterne tilgang skal ikke resultere i tal, som så kan 
bruges politisk i organisationen til at holde noget fast, 54
der ikke skal holdes fast, hvis f.eks. situationen har  
ændret sig en del, siden disse tal blev opstillet. Selvfølgelig 
skal budgetter og mål heller ikke være helt flydende og  
konstant laves om; det ville heller ikke give en god si tuation, 
men skabe usikkerhed og uro. Det rationelle er, at tallene 
danner et nøgternt udgangspunkt for en ledelsesmæssig 
diskussion, der kan lave om på tallene og de fordelinger af 
ressourcer og mål, som man hidtil har haft.
Er denne rationelle tilgang kun i organisations interesse? 
Nej, jeg vil også mene, at denne tilgang er i den enkelte 
leders individuelle og personlige interesse. Ja, måske kan 
det synes hårdt, at ansvaret bliver skåret ud i præcise 
tal, og at ansvaret bliver klart placeret. Den nøgterne til ­
gang kan også gøre det vanskeligt at tale sig ud af prob ­
lemer. Men hvis ledelsesprocesserne foregår ordentligt, 
så har man selv som leder været ordentligt involveret i at  
udvikle målene. Man har f.eks. selv været med til at di ­
skutere, om mål og ressourcer for ens egen enhed er  
rimelige og hænger sammen. Og hvis der sker ændringer,  
 som man ikke har kunne forudse, og dette gør det 
umuligt at nå sine måltal, så vil den rationelle tilgang 
gøre, at man får ordentlige snakke om dette, og måske 
enten får flere ressourcer eller sat sine mål ned.
Denne ordentlighed i grundlaget for ens lederansvar for 
at levere er i den enkelte leders egen interesse. Vi ved, 
hvad vi skal og kender forventningerne. Vi kan priori­
tere og fokusere. Og alternativet er skidt. En organisa ­
tion, hvor overpolitiske spil eller dårlige ledelsespro­
cesser kan give mig mål, som jeg i udgangspunktet ikke 
selv tror på, at jeg kan nå. Mål som jeg derfor straks  
begynder at agere politisk ift. for at undgå, at de tages 
alt for alvorligt. Ofte med den konsekvens at det så bliv ­
er rigtigt svært at prioritere og fokusere organisationens  
ressourcer. Vi kæmper alle i alle retninger med at nå  55uklare forventninger. Det værste ved en sådan orga­
nisation er som regel, at den bruger mange kræfter 
på ”abekastning”. Hvem har skylden, hvis noget går  
rigtig galt på en sådan måde, at det ikke længere kan  
skjules for omverdenen? Hvem skal have aben? Uden 
klare tal og transparente og rationelle ledelsesproces ­
ser kan denne kamp om at placere ansvaret udvikle sig 
til et helt ødelæggende niveau for både organisation og 
enkeltlederen. Man er så ude i en politisk kamp mod ens 
lederkolleger.
Accountability
På den ene side kan man sige, at alle organisationer i den 
sidste ende står til regnskab. Enten overlever de, eller 
også dør de. På denne måde kommer enhver organisa ­
tion til at stå til regnskab for, hvor godt man gør det og 
har gjort det. Regningen kommer, vær sikker på dét. På 
den anden side er dette en sandhed med modifikationer. 
En organisation kan have en rig ejer, som af forskellige 
grunde kan poste penge ind i en organisation, der fak ­
tisk ikke er konkurrencedygtig. Det kan handle om, at det 
er en offentlig organisation, hvor staten holder fast i, at 
denne organisation skal opretholdes på trods af, at man 
ikke gør det lige så godt som tilsvarende udenlandske. 
Eller det kan være en privat organisation, hvor den rige 
ejer måske har sentimentale følelser for netop denne or­
ganisation, og derfor er villig til at leve med et løbende 
underskud, som følge af, at man ikke er konkurrence­
dygtig.
Denne problematik handler også om kommunikationen 
mellem organisationen, ejerne og omverdenen. For 
det er en kompleks sag at finde ud, om en organisation  56
klarer sig godt i konkurrencen. Organisationens ledere 
kan præsentere de løbende resultater på mange måder – 
nogle mere korrekte end andre – og kan på denne måde 
nedtone eller skjule dårlige resultater. Dette handler ikke 
kun om kriminelle tilfælde som Stein Bagger eller Nor ­
disk Fjer. Enhver ledelse har og skal have et spillerum i, 
hvordan man præsenterer resultaterne. 
Men netop fordi det ikke er en simpel ting at sige og af­
rapportere, hvordan det går i en organisation, er det 
vigtigt med generelle standarder for det. Igen giver det 
en bund af objektivitet. Generelle regnskabs­ revisions­
praksisser skal netop ses på denne måde. Det sikrer 
en fælles standard for ”accountability”, at vi står til 
regnskab på en rimelig gennemskuelig måde, der giver 
et forholdsvist retvisende grundlag. Mange ledere kan 
godt irriteres over nationale standarder for denne form 
for afrapportering, og selvfølgelig kan man diskutere 
omfanget og formen. Men grundlæggende er det vigtigt 
med sådanne standarder, da alle således bliver behandlet 
på en fælles og fair måde.
Det handler ikke kun om det økonomiske regnskab, 
men i stigende grad om standarder for en række for ­
hold. Hvordan vi behandler miljøet, IT­ sikkerhed, 
personaleforhold osv. Flere og flere forhold bliver re­
guleret for at sikre en fair konkurrence. Vi ville jo alle 
synes, at det er en unfair konkurrence, hvis vi bliver 
overhalet af en organisation, der miljømæssigt sviner i 
en sådan grad, at vi ikke selv kan forsvare at producere 
på denne måde. Det er derfor ikke kun i almenvellets 
interesse at have sådan regler og krav. Det er også i den 
enkelte leders interesse. Det er ikke fantastisk at blive 
fyret af bestyrelsen, fordi man taber markedsandele til 
en konkurrent, der ikke handler på en fair, rimelig og 
ansvarlig måde.57På denne måde kan vi også sige, at en leder ikke bare 
står til regnskab over for markedet og ejerne. Man står 
til regnskab over for en bredere offentlighed, ja endda de 
kommende generationer. Det er en vigtig dimension for 
den ansvarlige leder at tage dette på sig. Den gode leder 
vil således ikke bare nødtvunget acceptere, at man skal 
stå til regnskab ift. en række nationale og internationale 
standarder, krav og regler. Den gode leder vil proak ­
tivt deltage i diskussionerne af disse i det omfang, det  
giver mening. Det kan handle om det organisationsinterne  
arbejde, og det kan handle om det eksterne arbejde på 
nationalt eller internationalt niveau. Som den kon­
kurrenceorienterede cykelrytter, der har behov for at 
vide, om hans medicin er med på listen over doping, 
men også har behov for at påvirke og diskutere, hvad der 
står på den liste. Så han i den sidste ende kan se sig selv i 
øjnene og på en retfærdig måde kan forholde sig til, hvor 
godt han gør det. Og vide at han ikke bliver overhalet af 
en dopet rytter.58
59Spørgsmål at tænke over
Netop dette kapitels emner er vigtige at diskutere med 
andre ledere i egen organisation eller fra andre. Hvis man 
gerne vil være en del af en ledelsesprofession, er det vig ­
tigt at forholde sig til disse emner. Hvad kan man forvente  
af en professionel leder angående rationalitet og det at 
stå til regnskab? Og hvordan vil man indgå i ledergrup ­
pens processer uden at ende i magtkamp og overpolitiske 
processer? Men inden man indgår i disse fælles diskus ­
sioner, er det en god ide også at forholde sig til de neden ­
stående spørgsmål som individ. Hvor er dine personlige 
grænser? Hvad forstår du ved det at være en ansvarlig 
leder, der gerne vil stå nøgternt til regnskab? Tænk over 
det og brug gerne eksempler fra din egen lederhverdag. 
Måske på en mountainbiketur som Jesper – men pas på 
ikke at gå sukkerkold!60
Første spørgsmål:  Ved jeg løbende, hvordan det går i min 
enhed?
Har jeg solid og robust ledelsesinformation, som løbende  
giver mig det overblik, jeg behøver? Prioriterer jeg ar ­
bejdet med regnskaber, budgetter og økonomistyring 
nok? Er disse systemer lavet godt nok til, at de giver 
retvisende og meningsfuld information? Hvis de ikke 
gør, hvorfor så ikke? Er det delvist overladt din egen og  
andres subjektive fornemmelser? Kan jeg være på kanten 
til store problemer uden at vide det? Hvad kan jeg gøre 
ved det? Har jeg også styr på kvaliteten af vores ydelser?  
Og om den fremtidige kvalitet kan klare sig i den eksterne 
konkurrence?
Andet spørgsmål:  Er jeg nøgtern nok, når jeg evaluerer min 
egen ledelsesmæssige performance?
Hvordan er den ledelsesmæssige kultur i vores or ­
ganisation på dette punkt? Evaluerer vi perfor ­
mance overhovedet? Gør vi det nøgternt? Eller er 
det meget den personlige og subjektive tilgang, vi 
bruger? Hvilke systemer hjælper os til at gøre det 
nøgternt? Fungerer de på denne måde? Bliver de brugt  
ordentligt? Ser vi at det er i vores egen og organisationens 
in teresse at blive udsat for en nøgtern evaluering? 
Tredje spørgsmål:  Foregår ledelsesprocesserne i din orga­
nisation på en rationel måde?
Danner objektive tal lavet på en nøgtern måde udgangs­
punkt for ledelsesdiskussioner? Er der tal for både pro ­
duktion her og nu, økonomien, kvaliteten, og hvordan 
det går med den stra tegiske udvikling? Formår vi som 61ledelse at diskutere disse tal for både vores forskellige 
enheder og for organisationen som helhed? Formår vi 
at flytte ressourcer rundt i organisationen undervejs i  
budget­ og målperioden? Hvad kan jeg gøre for at trække 
de fælles processer i en endnu mere rationel retning?
Fjerde spørgsmål: Hvordan står jeg som leder til regnskab?
Har jeg egentlig tænkt over, hvad jeg mener, at jeg står 
til regnskab over for? Står jeg kun til ansvar over for min 
nærmeste chef ift. produktion og økonomi? Er det med­
arbejdernes tilfreds hed, som jeg føler mig ansvarlig for? 
Eller føler jeg et større og bredere ansvar? Står jeg til an ­
svar overfor fremtidens generationer – eller er det for 
abstrakt? Hvad gør jeg for eksternt at kommunikere om, 
hvad jeg vil stå til regnskab for? Synes jeg, at konkurren ­
cen, jeg som leder udsættes for, er fair? Hvad kan jeg gøre 
for at påvirke de generelle regler for en fair konkurrence? 
Bruger jeg nok tid på dette?62
63KAPITEL IV
APRIL
Jette Nielsen trillede om kap med lærkerne. Hun elskede 
virkelig disse gåture ud over forårets marker. Det gav hende 
en utrolig følelse af frihed, virkelyst og at livet var fyldt med 
muligheder. Vinteren med mørke og kulde var slut. I stedet 
begyndte livet at spire alle steder. Jette kunne føle det indeni.
Det var også godt for hendes professionelle virke. Hun  havde 
brug for nye ideer. Hendes afdeling kørte sådan set okay i 
øjeblikket. Men Jette fornemmede, at de i fremtiden ville 
få problemer, hvis de ikke begyndte at gøre nogle ting helt 
anderledes. Internationalt skete der meget inden for hendes 
felt. Derfor var det vigtigt for hende med nye tanker om, hvor-
dan deres arbejde kunne gøres på andre måder i fremtiden. 
Der var i længden intet alternativ til udvikling – selv om det 
ikke var nødvendigt lige her og nu. Det var hun overbevist om .64
Men hvilke udviklinger skulle de begynde på? Hvilke pro-
jekter skulle de sætte i værk? Det var nogle af disse spørgs-
mål, som Jette vendte med sig selv på sin gåtur. Hov – 
var det en landmand, der allerede var ude at så? Var det 
 vårhvede eller havre? Turde han godt så allerede nu? Frost-
en kunne jo vende tilbage. Men på den anden side ville det 
jo altid være svært at ﬁ  nde det rigtige tidspunkt at så på. 
Jette tænkte over, at hun havde det på samme måde. Hvis 
hun gik for sent i gang med udviklingsprojekter, kunne hun 
komme bagefter. Hvis hun gik for tidligt i gang, så kunne 
de kaste sig over det forkerte. Der var stor risiko ved det. 
Bare udvikling opførte sig på samme måde som den daglige 
produktion, hvor man kommer langt med nøgtern styring. 
Men det gør udvikling ikke. Det er lige før, at den kræver, at 
man skal kunne spå.
Jette vidste også, at det ville blive svært at få afdelingen med 
på udviklingstankerne. Hverdagens drift fylder bare meget – 
og skal fylde meget. Hun prædikede jo også selv hele tiden, at 
det var vigtigt med kvalitet i hverdagens arbejde. Mange ville 
hellere bruge ressourcerne til at lave gode daglige resultater 
end til usikre udviklingsprojekter. Der har landmanden det 
lidt nemmere. Han ved, at han skal tage noget korn fra for 
at så det – ellers er der intet korn til dyrene om et halvt års 
tid. Hans problem er mere, hvor meget korn han skal bruge 
til såningen.
ÅH! Det var bare så godt med disse gåture. Tankerne fløj 
let med vinden i kinderne. Jette begyndte at grine, når hun 
kom til at tænke på sin kollega, Jens Hansen. Han ville 
helt sikkert være med på at prioritere udvikling. Han ville 
også gerne være projektleder. Ingen tvivl om det. Men han 
havde så sikkert som amen i kirken også sine egne stærke 
ideer. Her ville Jette både få støtte og nogle udfordringer. 
Hun kendte sine lus på gangen. Det skulle nok blive et sjovt 
forår.65Foråret er helt sikkert kommet. Med foråret melder 
tankerne om fremtidens vækst sig. Tanker om hvad 
vi skal leve af i fremtiden, og hvordan vi kan formere 
og udvikle os. Tanker som er meget anderledes end 
hverdagens drift. Det stiller nye udfordringer til lederen. 
Både af meget strategisk karakter og meget personlig 
karakter. Hvad kræves der af strategisk udvikling, og 
hvad kræver det af mig? Fire ret forskellige temaer, som 
alligevel er ret forbundne, skal tages op. Investering, 
mod, selvledelse og porteføljeledelse. Det er super vigtige 
ledelsestemaer for den leder, som skal tænke over frem­
tidens udvikling – og det skal vi alle.
Investering
Fremtiden vil kræve nyt af os. Det er sikkert og vist. 
Men hvad fremtiden vil kræve, det ved vi ikke. Hvis 
vi venter med at udvikle os til fremtidens krav står ved 
hoveddøren, så er det ofte for sent. Vi skal handle på 
forhånd. At agere på forhånd handler om at investere. 
At bruge ressourcer på udviklingsprojekter i stedet for 
at bruge på dem dagens produktion. Hvilket betyder 
mindre produktion, dårligere kvalitet eller et ringere 
resultat på bundlinjen her og nu. Men man accepterer 
dette, fordi man tror på, at det vil øge fremtidens pro­
duktion, kvalitet eller resultat.
Men som Jette funderer over, er det ikke nemt at få 
en organisation med på en investeringstankegang. 
Der er mange forhold i en organisation, der naturligt 
trækker i den forkerte retning. For det første er det 
svært at prioritere udvikling i en travl drifts hverdag. 
Udvikling forekommer mere ”nice to have” end 
driften. Det virker forkert, at folk sidder og holder ud­66
viklingsprojekt­møder, mens de resterende kolleger 
kæmper en indædt kamp for at nå produktionskravene 
samtidig. Det kan godt være, at udvikling er vigtig, 
men den haster ikke fra dag til dag. Om vi holder ud­
viklingsmøde i dag eller morgen eller næste uge er ikke 
så vigtigt. Derfor kan udviklingen nemt blive nedprio­
riteret i en travl hverdag.
Netop derfor kræver udvikling god ledelse. For hvis man 
ikke får udviklet, bliver man ved med at få en travl hverdag,
hvor det er svært at nå det hele. Måske er en konstant 
travlhed og en kamp om at få produktion, kvalitet og 
ressourcer til at hænge sammen tegn på manglende ud­
viklingsinvesteringer tidligere? Et irriterende spørgsmål, 
men ikke helt forkert. Den gode leder vil således vide, at 
uanset hvor travlt vi har det, og uanset hvor mærkeligt 
det kan synes, så skal vi ofte udvikle os ud af sådanne 
situationer. Hvis vi ledelsesmæssigt kaster os over 
brandslukning hver dag, så laver vi symptombehandling. 
Vi får ikke gjort noget ved selve årsagen til problemet. 
Det kræver udvikling.
En anden grund til, at det er vanskeligt at investere i 
udvikling, er mange folks stærke behov for at præstere. 
Det kan måske lyde underligt, men skyldes at behovet 
for præstation ofte er meget kortsigtet. Folk vil gerne 
præstere her og nu. De vil se resultater her og nu. De 
vil gerne have overskud på bundlinjen i år. Behovet for 
præstation kan være så kortsigtet, at selv det at tage 
til et møde eller seminar om fremtidens udvikling kan 
virke som bureaukratisk tidsspilde. Den gode leder 
ved dette ­ ved at det er hendes opgave at få folk til at 
tænke mere langsigtet. Få dem til også at fokusere på 
den langsigtede præstation. For det er dette fokus, som 
vil få investeringerne i fremtiden til at give mening 
for meget præstationsorienterede folk. Den gode leder 67har også selverkendelse nok til at vide, at behovet for 
præstation kan være meget stærkt ved lederen selv, og 
at man derfor skal være opmærksom på den kortsigtede 
tendens hos sig selv.
En tredje grund til at udvikling er vanskelig, er at ud­
vikling følger en helt anden logik end driften. En logik 
som kan skræmme mange ledere, for der er sjældent 
klare og entydige svar. Driftens logik handler om at få 
produktionen til at køre inden for de kendte rammer. 
Budgetter skal holdes. Omkostninger skal minimeres. 
Produktionen skal leanes og eff  ektiviseres, hvis det 
er nødvendigt. Udviklingens logik er anderledes. Her 
handler det om, hvorvidt man har investeret nok. 
Det handler om innovation. Arbejde anderledes og 
smartere. Det handler om at udvide de kendte rammer. 
Skabe ny viden. Men hvor den daglige produktion kan 
planlægges, der er vidensproduktion anderledes. Man 
ved ikke, om det er muligt at udvikle en ny viden, og 
hvor meget det vil kræve. Derfor er udviklingens logik 
anderledes end driftens. Udviklingen kan ikke planlægges
på samme måde. Der er større usikkerhed. For eksempel 
om hvor mange ressourcer der vil kræves i fremtiden for 
at udvikle noget nyt.
For ledere som Jette betyder det, at man heller ikke ved, 
hvilken udvikling man skal investere i. Man ved kun, at 
uden investeringer går det galt. Det er selvfølgelig irri­
terende, provokerende og ubehageligt for mange ledere, 
der gerne vil have mere sikkerhed, før de handler. Men 
man kan også se det som Jette. Hun ser det som et 
spændende og udfordrende vilkår ved det at være leder. 
Måske ville hun sige, at det først er her, at man virkelig 
leder. Hverdagens drift handler mere om administration 
(management). Med udvikling handler det derimod om, 
at man virkelig leder (lead) organisationen ind i frem­68
tiden. Det er netop på grund af den store usikkerhed, at 
organisationen har brug for gode ledere, der tør lede ud­
viklingen ind i et fremmed og ubeskrevet land.
Mod
Mod er en meget vigtig lederegenskab i det hele taget. 
God ledelse kræver mod. Mod til at kende sig selv 
og at arbejde med sig selv. Mod til at håndtere svære 
kolleger. Mod til ikke bare at gøre det naturlige og for­
ventelige. Så mod og god ledelse hænger tæt sammen. 
Men specielt ledelse ind i en uklar og usikker fremtid, 
prioritering af udvikling og viljen til investering kræver 
mod. 
Den udviklende leder skal have modet til at arbejde mere 
intuitivt – at tage beslutningerne på sig. Alt kan ikke 
begrundes gennem kalkuler og facts. Man må på en 
anden måde stå på mål for det, man vælger at gøre. Man 
står over for et reelt valg. Man må turde vælge – selv om 
det kan vise sig, at man valgte forkert. Man må også have 
nerverne til at tage ressourcer ud af produktionen her og 
nu, selv om den er presset til bristepunktet. I den sidste 
ende må man have modet og selvtilliden til at tro på, at 
man ledelsesmæssigt kan få folk til at følge med ind i 
en usikker fremtid. At man kan få dem til opgive deres 
naturlige og måske kortsigtede tilgang, fordi man leder 
dem godt nok. Det kræver mod.
Der er efter min erfaring mange kilder til mod. Det kan 
være lyst til det grænseoverskridende – det at gå ny 
veje. Det kan være en stor moralsk forpligtelse til at tage 
ansvar, når det virkelig bliver svært, og der er brug for det. 
Det kan også handle om en stærk intuitiv fornemmelse 69af, hvordan fremtiden bliver, og hvilken udviklings­
mæssig vej vi så skal arbejde på. Mod kommer fra nogle 
dybt personlige overbevisninger og refl  eksioner, som 
er meget personlige og forskellige. Man kan som Jette 
fi  nde modet ved at følge sin personlige overbevisning: 
at der ikke er noget alternativ – uden udvikling går det 
galt i fremtiden. Vi må som landmanden turde investere i 
frem tiden – på trods af tabet i nutiden og uden sikkerhed 
for fremtidens vækst.
Mod er svært at destillere og proppe på fl  aske. Det viser
sig i situationen, om man kan mobilisere det. Det er dog 
ikke det samme som, at man ikke kan forberede sig. Det 
kan man. Man kan på mange måder sætte sig op til at 
være modig. Man kan uddanne sig, så man ved det, der er 
at vide om udviklingen, fremtiden og den internationale 
situation. Man kan arbejde med sig selv, så man kender 
styrker og svagheder og ved, hvor man kan hente styrke 
fra. Noget af det allerbedste er dog at forberede sig ved 
ikke at være alene. Man kan nemt miste modet, hvis man 
er helt alene. Ledergrupper, ledernetværk og mentorer
 kan derfor hjælpe lederen med at fi  nde modet til de svære 
udviklinger. Dog kan grupper også have den anden eff  ekt: 
at man kollektivt mister modet. At gruppen overbeviser 
sig selv om, at udvikling alligevel ikke er nød vendig, at 
vi må vide mere – hente fl  ere data, eller at vi kan vente 
lidt. Der er utallige undskyldninger. At være en del af en 
gruppe fjerner således ikke det individuelle ansvar. Man 
skal også have modet til at gå imod gruppen.
Noget af det, som kræver allermest mod hos udviklings­
lederen, er at turde slippe udviklingen løs. Udvikling er 
svær at kontrollere, planlægge og styre, så man med 
stor sikkerhed får det nødvendige og ønskede resul­
tat. Det handler mere om at sætte udviklingen i gang 
og give den plads, og så se hvad der kommer ud af det. 70
Lederen må derfor give bolden op og tro på, at de mest 
udviklings orienterede medarbejderne nok skal gribe den. 
Det kræver modet til at vise tillid. Det er risikabelt – der 
kan vise sig, at intet nyttigt kommer ud af det. Men der er 
intet alternativ til at give plads til de bedste med arbejdere.
Selvledelse
Der er mange, der i dag taler om selvledelse. Det er 
fi  nt. For selvledelse er vigtig i en organisation, der 
gerne vil investere i udvikling. Når man vil udvikle, må 
man i den sidste ende overlade mange beslutninger til de 
medarbejdere, der er gode til at tænke nyt og ud fordre det 
eksisterende. De må have store frihedsgrader. Og disse 
medarbejdere må kunne lede sig selv, da det er svært at 
lede dem på afstand uden at dræbe udviklingen.
Men hvis den megen snak om selvledelse er udtryk for 
fravær af ledelse, så er det ikke godt. Selvledede med­
arbejdere kræver rigtig gode ledere, der kan lave en 
masse ledelse. Selvledelse er ikke lig med laissez faire­
ledelse, hvor man som leder ikke behøver at lede. Man 
skal ”bare” lede selvledede medarbejdere. ”Bare” er i 
citationstegn for det er ledelsesmæssigt udfordrende 
og ikke en spøg at lede selvledede medarbejdere. Tænk 
på Jette. Hun havde Jens Hansen. Han ville gerne fylde 
i udviklingen men havde også en masse ideer selv. Han 
er sikkert noget af en primadonna. Kan han lede sig selv 
og lave en masse god udvikling, som organisationen kan 
bruge i fremtiden? Ja – det kan han sikkert godt – hvis 
Jette leder ham rigtigt.
Det første Jette og andre ledere af selvledede skal indstille 
sig på, er at de skal til at bedrive anden­ordens­ledelse. 71De skal lede folk, der leder sig selv (første­ordens­
niveauet). Og de skal gøre det på en sådan måde, at 
første­ordens­niveauet ikke bliver ødelagt eller umulig­
gjort. Man kan ikke lave beslutningerne selv eller lave for 
snærende rammer. Man må give plads til frihedsgrader 
og autonomi. Samtidig skal der ledes, så resultatet af det 
selvledede arbejde bliver noget, som organisationen kan 
bruge. Man skal faktisk lede så godt og overbevisende, 
at de selvledede medarbejdere frivilligt bliver påvirket 
af lederen og hendes ledelse. At de så at sige tager denne 
anden­ordens­ledelse på sig og lader den påvirke beslut­
ningerne på deres første­ordens­niveau. Det kræver 
virkelig god ledelse, og ledere der har tiltro til dem selv. 
De skal have modet til at tro på, at de leder så godt, at 
medarbejderne af sig selv frivilligt følger dem.
Det næste en leder skal gøre, når han eller hun skal lede 
selvledede medarbejdere, er at indse at man skal lede 
medarbejdere, der typisk ikke ser behovet for ledelse, 
men som samtidig har et stort behov for at blive ledt. 
De ser ikke behovet for ledelse, da de gerne vil og kan en 
masse selv. Det er nok derfor, at primadonnaledelse har 
en klang af modvillighed over sig. Ledelse er tit noget, 
der forstyrrer eller blander sig i forhold, de selv mener, 
de bør have autonomi til selv at beslutte omkring. Der 
kan også være en kulturel eller ideologisk aversion imod 
ledelse. De lærer måske nærmest på deres studie at være 
mistroiske over for ledere. Samtidig har de et stort behov 
for ledelse, da de ikke altid af sig selv er gode til at sam­
arbejde, være langsigtede og huske at koordinere med 
den øvrige organisation. 
Hvordan kan man som leder forberede sig på denne 
ledelsesform? Man kan sende sig selv på lytte­kur­
sus. Nu fi  ndes et sådant kursus nok ikke. Men det burde
det. For det er super vigtigt at kunne lytte, hvis man 72
skal lede selvledede medarbejdere. Man skal lytte for at 
forstå deres motivationer, styrker, svagheder og behov. 
Det er svært at lede selvledede medarbejdere ordentligt, 
hvis man ikke forstår dem. Det er også vigtigt at kunne 
lytte for at kunne svare på deres irriterende spørgsmål: 
”What is in it for me?”. Det er irriterende, fordi det virker
så egoistisk og selvoptaget. Men det er alligevel et fair 
spørgsmål, da de jo egentlig bare spørger om, hvad de får 
ud af at indgå i en større organisatorisk sammenhæng. 
Hvorfor de egentlig skal se noget positivt i at blive ledt. Og 
for at svare på dette spørgsmål må man kende dem godt og 
vide, hvad deres behov og drømme handler om. Hvad vil 
de gerne opnå? Hvad sætter de deres stærke vilje ind på?
En sidste ting som er vigtig, når man leder selvledede 
folk, er at forberede dem på at være selvledende. Hvis 
medarbejderne skal tage en masse beslutninger selv og 
have autonomi, skal de have de nødvendige kompetencer 
til dette. Det er f.eks. vigtigt, at de lærer tidshåndtering. 
Ellers kan de nemt prioritere alt det, der haster, og aldrig 
få tiden til den livsvigtige udvikling der bare ikke haster.
Det er også vigtigt, at medarbejderne lærer projekt­
ledelse og at holde deadlines, så deres mere selvstændige 
projekter kører ordentligt. Et sidste eksempel på en kom­
petence, det er vigtigt de lærer, er konfl  ikthåndtering. 
En række medarbejdere, der selvstændigt skal udvikle 
sammen, kommer nemt i konfl  iktfyldte situationer, og 
de skal vide, hvordan de selv håndterer sådanne. 
Porteføljeledelse
Når man skal sætte udviklingen fri og give plads til 
selvledede medarbejdere, der selvstændigt arbejder 
med deres udviklingsprojekter, er lederens væsentligste 73ledelsesredskab (på anden­ordens­niveauet) portefølje­
ledelse. Porteføljeledelse handler om at styre og over­
skue den samlede mængde – portefølje – af udviklings­
projekter. Porteføljeledelse er også det redskab eller den 
tankegang, der kan hjælpe Jette med hendes overvejelser 
over hvilke projekter, det ville være godt at få sat i gang.
Porteføljeledelse er ikke lige så kendt som projektledelse, 
og det er ærgerligt. Hvor projektledelse handler om at lave 
tingene rigtigt – færdigt til tiden og inden for budgettet 
osv. – handler porteføljeledelse derimod om at lave de rig­
tige ting – hvilke projekter har vi brug for, og hvad skal 
vi investere i? Hvad er vigtigst – kan man retorisk spørge 
om. For hvad hjælper det, at man er færdige til tiden, 
hvis det er et forkert eller ligegyldigt projekt, man har 
lavet? Grunden til at porteføljeledelse ikke er så udbredt, 
selvom det er vigtigere, er nok, at mange organisationer 
ser deres portefølje som naturlig eller oplagt – den kan 
ikke være anderledes. Vi har den portefølje af projekter, 
vi nu engang har.
Men det er sjældent rigtigt. Gode udviklingsledere kan 
påvirke porteføljen, hvis de vil. Men det er ikke nemt. 
Det kræver en del ledelsesarbejde. For det første er det 
vigtigt, at en leder som Jette investerer tid til dialog med 
en udviklingsorienteret medarbejder som Jens Hansen. 
Så hun forstår hans ideer, potentialer og behov, men 
også så han forstår hendes og organisationens behov. 
Jens Hansen er sikkert den, der ved mest om det faglige i 
projekterne. Det bør Jette på den ene side ikke blande sig 
for meget i – der skal være plads til selvledelse. På den 
anden side er Jette den, der ved mest om organisationens 
samlede fremtidige udviklingsbehov og den økonomiske 
situation. Det bør Jens respektere. Sammen skal de dis­
kutere udviklingsporteføljen og dens sammensætning 
og forandring. Hvilke projekter har vi brug for at starte? 74
Hvilke projekter er det realistisk, vi kan gennemføre og 
få kvalitet i? Er der projekter, som ikke længere fungerer 
og skal afsluttes? Skal ressourcer fl  yttes fra et projekt til 
et andet? Spørgsmål af denne type skal de sammen have 
gode og begrundende svar på.
For det andet er det vigtigt at udvikle metrikker for at 
vurdere projekter i porteføljen. Ellers kan vi nemt sidde 
og gætte med udgangspunkt i vores individuelle følel ser. 
Jeg synes som projektleder, at mine egne projekter er de 
bedste. Denne tilgang og holdning vil ikke bringe os langt 
og vil ikke gøre dialogen om porteføljen nem. En metrik  
er en bestemt vurderingsmetode. Hvordan vurderer vi 
f.eks. risikoen af et projekt eller den samlede risiko af 
porteføljen? Hvordan vurderer vi den fremtidige værdi 
af et udviklingsprojekt? Vi må udvikle metoder, der giver 
os et rimeligt solidt bud på dette. Samtidig er det selv­
følgelig fremtiden, det handler om. Det kan vise sig at gå 
anderledes. Men uden fornuftige og solide vurderings­
metoder af sådanne forhold er arbejdet med den frem­
tidige portefølje vanskeligt og mest udtryk for personlige 
vurderinger, der nemt lader sig påvirke af følelser på den 
dårlige måde.
Lad os som det sidste dvæle lidt ved det med risiko.
Noget af det allersværeste ved investeringer, udvikling 
og porteføljeledelse er at nå frem til det rette niveau 
af risiko. På den ene side skal vi ikke være bange for 
risikable investeringer. Tværtimod handler det måske 
om at fi  nde modet til dette – som landmanden der sår 
tidligt, lige når frosten er gået af jorden. For de risikable 
investeringer kan nemt vise sig at være dem, der giver det 
allerbedste værdimæssige afkast. Og der er mange for­
hold i en organisation, der vil prøve at minimere de risi­
kable projekter. Den store usikkerhed ved sådanne pro­
jekter kan nemt gøre, at organisationen og dens ledere 75ikke er trygge ved netop sådanne projekter. At de har 
svært ved at prioritere ressourcer til dem. Så modet til 
risikable investeringer er ledelsesmæssigt vigtigt. På den 
anden side hjælper det jo ikke at have så mange risikable 
projekter, at man aldrig gennemfører nogle. At et projekt 
er risikabelt er jo ikke det samme, som at det er godt og 
vil give god fremtidig værdi med sikkerhed ­ tværtimod. 
Så det handler om at balancere risikoen. Måske skal vi 
have et stort projekt med en del risiko og en del mindre 
projekter med mindre risici. Så porteføljen som helhed er 
i balance. Så også på dette punkt handler god ledelse om 
at fi  nde den gode balance og gyldne midte.76
77Spørgsmål at tænke over
Refleksioner om god ledelse af driften er ikke nemme, 
men de kommer som regel af sig selv. For driftens be ­
hov skal nok presse sig på. Anderledes er det med ud ­
viklinger og investeringer. De kommer sjældent af sig 
selv. Lederen må her proaktiv tage tid til dem. Jettes gå ­
ture om foråret ”does the trick” for hende. Andre ledere 
har andre metoder. Det vigtige er at finde tiden til at 
prio ritere udviklingen.
Derfor er det ikke dumt at sætte tid af i kalenderen til 
sådanne refleksioner. Så man som leder er sikker på at få 
tænkt over fremtiden, udviklingen og hvordan man skal 
lede den. Det er selvfølgelig ikke gjort med det. Man skal 
i en travl hverdag holde fast i denne aftale med sig selv 
– også selv om akutte driftsbehov kan gøre det svært at 
prioritere aftalen, når man er fremme ved den. Men ud ­
vikling må have stor prioritet, og sådanne aftaler bør ikke 
flyttes eller aflyses.
Derfor: book dig selv fire gange de næste fire uger, og 
brug et par timer på hver af disse fire spørgsmål. Det 
handler ikke om ja­ eller nej­svar men om begrundel­
serne og om at udfordre sig selv. Vær lidt modig!78
Første spørgsmål:  Investerer jeg nok?
Får jeg løbende prioriteret udvikling? Har jeg modet til at 
tage ressourcer ud af produktionen for at skabe udvikling? 
Hvordan gør jeg det? Hvilke udviklingsprojekter skal 
jeg prioritere? Forstår alle i min enhed, hvor vigtig ud ­
vikling er? Eller er der en kultur, der siger, at udviklingen  
er ”nice to have” og først skal igangsættes, når der er 
ressourcer i overskud? Er folks præstationsbehov med til 
at gøre det svært at prioritere udvikling? Leder jeg godt 
nok til, at præstationsbehovet bliver mere langsigtet? 
Hvordan gør jeg det langsigtede og abstrakte mere synlig 
og konkret i dag?
Andet spørgsmål: Er jeg modig nok?
Har jeg modet til at tage ressourcer ud af en anstrengt 
produktion for at investere i udvikling? Har jeg modet til 
at sætte udviklingen fri? Har jeg modet til at vise mine 
bedste – men også besværlige medarbejdere – tillid? Har 
jeg modet til at lede medarbejdere, der egentlig ikke ser 
behovet for at blive ledt? Hvor får jeg mit mod fra? Hvor ­
dan ved jeg, om jeg tør gøre det rigtige, når det bliver rig ­
tigt svært? Forbereder jeg mig godt nok på at være modig, 
eller kunne jeg gøre mere for at være så sikker som mulig 
på at kunne mobilisere modet, når det er nødvendigt? 
Hvem hjælper mig med at være modig? Har jeg modet til 
at gå op imod min ledergruppe, hvis jeg vurderer, det er 
nødvendigt? Har jeg modet til ikke bare at svare positivt 
per automatik på alle de forudgående spørgsmål?79Tredje spørgsmål:  Giver jeg plads nok til selvledelse?
Har jeg tiltro til, at de bedste medarbejdere kan lave en 
masse selvledelse selv? Tror jeg på, at det giver bedre ud ­
vikling at give dem store frihedsgrader? Er jeg forberedt 
på at lede selvledede medarbejdere? Ved jeg godt, hvor 
jeg gør det i hverdagen? Er jeg god nok til at lytte? Kan jeg 
svare på deres spørgsmål: ”What is in it for me?”? Har 
jeg sikret mig, at medarbejderne har de rigtige kompe ­
tencer til at lave selvledelse? Har jeg mentalt forberedt 
mig på at lede primadonnaer, der til tider kan virke mod ­
villige – at se det positive i deres til tider aparte og arro ­
gante adfærd?
Fjerde spørgsmål:  Har jeg styr på min udviklingsportefølje?
Kan jeg investere lidt mere i at forstå porteføljeledelse 
som ledelsesredskab, og hvad det giver mig som leder? 
Har jeg et overblik over porteføljen og dens egenskaber? 
Har jeg diskute ret og udviklet porteføljen af projekter med 
projektlederne? Stoler jeg på deres faglige vurderinger, 
og kan jeg und lade at blande mig i dette niveau? Har vi 
udviklet metrikker og andre vurderingsmetoder, som gør 
det muligt for os at diskutere porteføljen og projekterne 
i den på en ikke idiosynkratisk måde? Er vi typisk enige  
i vores vurderinger? Kan vi håndtere uenig hederne og 
stadig spille tillidsfuldt sammen? Hvilke egenskaber har 
porteføljen – har den risiko nok? 80
KAPITEL V
MAJ
Anders Hansen var super glad for det nye hus. Det var en 
drøm, der var gået i opfyldelse. Han havde altid drømt om 
at eje sit eget hus. At gøre det til hans sammen med sin fa-
milie – så det passede lige til det liv, han gerne vil leve. Hans 
kone, Lone, og børnene var også vilde med det, hvilket bare 
gjorde huset endnu vigtigere for Anders. Lone og Anders 
havde sammen valgt netop dette hus – selv om det krævede
en række vigtige fælles diskussioner og prioriteringer at 
vælge det. Det var større, end de havde regnet med, men de 
kunne godt bruge pladsen. Til gengæld havde de valgt et hus, 
der var billigere per kvadratmeter, fordi der skulle gøres en 
del. Det var ikke et håndværkertilbud, men Anders vidste, at 
han selv måtte lave en del i huset hen over de næste par år. 81De havde ikke råd til både at købe huset og få det sat i stand 
af håndværkere. Både Lone og han var enige i denne priori-
tering, da de købte huset.
Et halvt år efter de ﬂ  yttede ind, var enigheden noget ud-
fordret. For der kom hele tiden svære dilemmaer. Lone ville 
gerne have malet stuen og syntes også, at Anders arbejdede 
for meget - både på jobbet og på huset. Anders ville gerne 
arbejde mindre, men var sikker på, at det var vigtigt at få 
tagkonstruktionen ordnet hurtigst muligt, ellers kunne det 
virkelig give dyre skader på huset senere hen. Og arbejdet 
med dette tog bare meget tid – uden at det lige kunne ses. 
Selvfølgelig kunne han nok få malet stuen på et par week-
ender, men han troede ikke, at han havde tiden til begge dele, 
hvis han også skulle være lidt sammen med Lone og børnene 
udover til måltiderne.
I begyndelsen troede de begge, at de kunne klare disse 
beslutninger og prioriteringer fra uge til uge. Hvor svært 
kunne det være sammen at ﬁ  nde frem til de rette projek-
ter løbende? Men det havde vist sig, at de meget nemt blev 
sure og uenige, hvis de ikke ﬁ  k snakket fremtiden ordentligt 
igennem. Hus-projektet var bare for komplekst og langsigtet 
til, at det kunne klares med nogle hurtige ugentlige beslut-
ninger. De var nødt til at tænke frem og være enige om de 
mere langsigtede udviklinger.
Anders sad på loftet og holdt en lille pause. Han havde knok-
let de sidste par timer efter børnene var lagt i seng. Han var 
træt, men ville gerne lige lave et par spær færdige. Han var 
dog noget demotiveret, for han vidste, at hans arbejdsdag 
ikke stoppede her. Han skulle også lave budgetudkast for 
hans enhed færdig til i morgen. Og han havde ikke fået det 
færdigt på arbejdet i dag. Og han vidste, at hans chef var 
meget nøjeregnende med denne deadline. Anders tænkte 
umiddelbart, at det var noget overgearet at skulle aﬂ  evere de 82
første budgetudkast for næste år allerede i maj. Det skulle vel 
først være på plads i december? Og hvor meget brugte man 
egentlig disse budgetter til? Meget blev jo som sidste år, og 
forandringerne fra år til år kom jo typisk udefra og kunne 
være umulige at kende på forhånd. 
Lige som Anders rejste sig for at begynde igen, ﬁ  k han en 
vigtig tanke. Hvad var egentlig forskellen på hans og Lones 
byggeprojekt og det at lave budgetter? I begge tilfælde 
handler det jo om at tænke over fremtiden og forsøge at 
prio ritere ens ressourcer på det vigtigste. Så man får lavet 
det vigtigste uden at dø af stress og træthed. Og så man både 
har en glad chef og en lykkelig kone. Med denne indsigt ﬁ  k 
Anders nye kræfter og gik frejdigt i gang igen. Han skulle nok 
få gjort både spærene og budgettet færdigt.
Selv om foråret lige er kommet og regnskabet for sidste
 år næsten lige er blevet afsluttet, er det allerede nu 
blevet tid til at begynde budgetprocessen for næste år. 
Det handler om at begynde tankerne og diskussionerne 
om fremtidens prioriteringer og allokeringer. Hvad er det 
vigtigste? Hvad kommer først, og hvad er en forudsæt­
ning for noget andet? I den sidste ende handler det om, 
hvad vi vil bruge organisationens ressourcer til? Det kan 
lyde som et simpelt spørgsmål, men på mange måder er 
det et af de allermest komplekse ledelsesspørgsmål. Lad 
os sammen se på hvorfor.
Allokering
Lad os starte med Anders­eksemplet. Anders og Lone 
må fi  nde ud af, hvordan de vil bruge deres ressourcer 
ift. det nye hus. Hvor stort skal huset være? Hvad skal 
det koste? Hvor meget vil de sætte i stand? Hvad vil de 83bruge og betale håndværkere for, og hvad vil de lave selv? 
Det handler både om den fælles økonomi, de har, og den 
tid de selv har til at sætte hus i stand. Så her er der selv­
følgelig også en afvejning. Hvis de arbejder meget på 
huset, så kan det være svært at have den samme tid 
til jobbet – og omvendt. Så deres samlede ressourcer 
handler også om fordelingen mellem job og fritid. Og 
mellem dem som personer. Hvor meget kan Lone lave 
i huset ift. Anders? Og når de har været igennem disse 
overordnede overvejelser, så kommer de mere detal­
jerede om, hvordan de så vil disponere deres samlede 
ressourcer og i hvilken rækkefølge. Vil de male 
stuen eller udbedre tagkonstruktionen? Og hvad er 
konsekvenserne af det ene frem for det andet? Hvad kan 
off  eromkost ningerne blive ved ikke at lave taget, hvis der 
om et halvt år kommer vand ind? Og kan det bedst betale 
sig at få håndværkere til at hjælpe med stuen eller taget? 
Anders har nok nemmere ved male­arbejdet, men på den 
anden side kan en eller fl  ere håndværkere til at hjælpe med 
taget nemt blive dyrt og svært at overskue. Der kan det 
være nemmere at overskue det, hvis man sætter en maler 
på stuen.
Og sådan kunne man blive ved. En myriade af spørgsmål, 
overvejelser og mulige afvejninger melder sig lynhur­
tigt, så snart man skal i gang med et menneskeligt pro­
jekt af en hvis størrelse og kompleksitet. Og sådan er det 
også i en organisation. Det handler om, hvordan man vil 
allokere sine ressourcer. Et afgørende spørgsmål som er 
fundamentalt for ens succes – uanset om det om handler 
Anders og Lones samliv eller en organisations over­
levelse.
Nu kan man selvfølgelig spørge, om Anders har ret. Er 
deres husprojekt og budgetprocessen i hans organisa­
tion sammenlignelige? På den ene side er der selv følgelig 84
forskelle. Der skal sælges og skabes indtægter i en 
organisation, før man kan afholde udgifter. Anders og 
Lone har bare deres egen arbejdskraft til rådighed. Men 
på den anden side er mange af disse forskelle ikke så 
store ved nærmere eftersyn. Anders og Lone skal også 
ud og sælge sig selv på et arbejdsmarked, før de har en 
ind tjening, der gør, at de kan betale en eller fl  ere hånd­
værkere. Og entreprenørerne i en opstartsvirksom­
hed har også deres egen arbejdskraft til rådighed fra 
starten. Så der er mange grundlæggende forhold der 
er ens – uanset om man disponerer ressourcer i et pri­
vat husprojekt, eller man gør det i en stor professionel 
organisation.
Nej – den store forskel handler om, hvor meget man 
tænker sig om. Anders og Lone kan bare fare derudaf og 
lave det, de føler for fra dag til dag og fra uge til uge, og 
så se hvor de ender. Eller de kan tage en række diskus­
sioner om præferencer, forventninger og mulig heder 
ift. fremtiden. Og ud fra disse snakke allokere deres 
ressourcer. Man kunne tale om forskellen mellem 
implicit og eksplicit allokering. På samme måde i en 
organisation. Her kan man også allokere implicit. Man 
kan lade vaner, lyster og indfald styre ens ressource­
forbrug fra dag til dag. Det er der i udgangspunktet ikke 
noget galt i. Vaner kan være udtryk for gennemtænkte 
procedurer, som man har erfaring med fungerer. Man 
behøver ikke at tænke nærmere over det og bruge for 
mange ressourcer på at overveje dem igen og igen. Det er 
netop fordelen ved vaner og standard operating proce­
dures. Man sparer ressourcer ved at have dem. 
Der er heller ikke noget galt ved at følge lyst og ind­
fald. Enhver nyopstartet virksomhed er helt af hængig 
af dette. Ellers kommer man aldrig i gang og fi  nder 
løsninger på de mange nye udfordringer, man har hver 85dag, netop fordi man ikke er en etableret virksomhed 
med en masse forankrede og gennemtænkte procedurer. 
I organisationsteorien vil man skelne mellem organisk 
(entreprenant) versus bureaukratisk organisering. Begge 
måder har fordele og ulemper – enhver organisation har 
med tiden brug for begge dele. 
Man kan sige, at den implicitte allokering af ressourcer 
ligger sig tæt op af den organisk­entreprenante måde at 
gøre tingene på. Man kaster sig ud i tingene fra dag til 
dag og fra uge til uge. Det kan man komme langt med. 
Men med tiden kan det være svært at overskue mere 
komplekse og langsigtede udviklinger på denne måde. 
Den eksplicitte allokering skal gerne give plads til både 
det organisk­entreprenante og det mere bureaukratiske. 
Man skal tænke sig om, planlægge langsigtet, men også 
give plads til indfald og det der giver energi. Allokering 
handler ikke bare om at fordele en fast mængde ressour­
cer, men også om hvordan allokeringen er med til at 
skabe fl  ere ressourcer. 
Det kan lyde mystisk. Hvordan kan allokeringen i sig selv 
skabe fl  ere ressourcer? Men tænk over det. Anders er 
f.eks. ved at køre død ved 10­tiden om aftenen. Han kan 
ikke overskue det hele, er træt og irriteret. Og pludselig 
slår en tanke ned og giver et nyt overskud af energi. Det at 
arbejde fastlagt og rutinepræget igen og igen dag efter 
dag kan nemt dræbe motivationen. Arbejdet bliver til et 
hamsterhjul, hvor man ikke længere kan se det sjove og 
vigtige i det, man laver. Derfor skal der være plads til 
indfald og udviklinger. Det giver energi og ny drivkraft. 
Når man allokerer, er det vigtigt at huske på dette. Det er 
vigtigt for at kunne mobilisere fl  est mulige ressourcer.
I det hele taget er ressourcers praktiske værdi ikke statisk. 
Ressourcemæssigt er der stor forskel på medarbejdere, 86
der går supermotiverede på arbejde og går glade og 
tilfredse hjem igen efter en lang arbejdsdag, og med­
arbejdere der møder demotiverede og negative op på 
arbejdet og kun tænker på, hvornår arbejdsdagen er slut. 
Lønomkostningen for de to typer medarbejdere kan være 
det samme, men ressourcemæssigt er de usammen­
lignelige. Derfor er en ressource heller ikke bare en 
ressource. En ressource påvirkes i høj graf af, hvordan 
den disponeres. Allokeringen af ressourcerne er med til 
at påvirke, hvor mange ressourcer vi egentlig har.
Samme tankegang kan bruges på det, man kan kalde de 
eksterne ressourcer. Anders kan eksempelvis bruge tid på 
at inddrage en kollega eller den nye nabo i hans projekt 
og derved lade dem få del i glæden ved at lave og udvikle 
noget sammen. Hvis han formår at involvere dem på en 
sådan måde, at det giver mening for dem, og de føler sig 
værdsat, kan det være, at de møder op og hjælper uge 
efter uge. Så kan denne disponering af Anders’ egne 
interne ressourcer gøre, at der pludseligt tilføres nye 
ressourcer udefra. Enhver organisation har denne 
mulighed. Spørgsmålet er, hvor meget man ser den og 
lykkedes med at udnytte den.
Lad mig tage et eksempel, som jeg selv har oplevet. Mine 
drenge har gået i en børnehave, hvor man i meget høj 
grad lykkes med at inddrage forældre og bedsteforældre. 
Til at hjælpe med lidt håndværkeri, til at plante blom­
ster på bedsteforældrenes dag og måske som det aller­
vigtigste: til at spille sammen med pædagogerne på en 
anerkendende måde, der gjorde, at personalet stort set 
aldrig var syge, sjældent holdt op og altid var fyldt af 
overskud. Disse eksterne ressourcer koster ikke noget, 
indgår ikke i organisationens budget, men er alligevel af­
gørende ressourcer for organisationen og dens udvikling. 
Den eneste ”udgift” er, at man allokerer sine egne res­87sourcer på en sådan måde, at man får disse eksterne 
ressourcer sat i værk. Og herved er vi fremme ved den 
allervigtigste pointe om ressourceallokering: Hvis man 
som leder allokerer på den allerbedste måde, så er ens 
ressourcer ikke endelige, men nærmest uendelige. Netop 
derfor er allokering af ressourcer måske den allervigtig­
ste ledelsesopgave.
Budgetter
Når ressourceallokering er så vigtigt, burde budget­
lægning være en af de allermest centrale ledelses­
opgaver, som man som leder og organisation virkelig 
investerer tid og ressourcer i. Men mange steder er det 
desværre ikke sådan. Budgetter har for mange ledere 
fået et dårligt ry. Det bliver set om en fi  ktiv slavisk øvelse 
om fremtidens økonomi, som man laver for at tilfreds­
stille ens chef og økonomiafdelingen. Man er måske af 
den opfattelse, at virkeligheden mere bestemmes af de 
faktiske hændelser i løbet af året, som i den sidste ende 
afgør både indtægter og udgifter. Budgettet ændrer ikke 
på dette. Man misbruger bare sin tid på at lave budgettet 
og følge op på det. Man kunne sige, at holdningen er, at 
det udelukkende handler om økonomiske bureaukratiske 
dispositioner. I den sidste ende er det en spildt øvelse, da 
året økonomisk alligevel bliver, som det bliver.
For mig at se er denne tankegang forkert – selv om den 
er meget udbredt. Budgetlægning kan selvfølgelig dege­
nerere til dette, hvis man ikke tager budgetterne alvor­
ligt og ikke giver dem den nødvendige ledelsesmæssige 
opmærksomhed. Så bliver et budget lavet ved, at man 
duplikerer budgettet fra sidste år, eller ved at man ser 
på sidste års regnskab og ganger alle posterne med 1,05. 88
Sidste års performance kan blive det normale udgangs­
punkt for budgetlægningen. Og selvfølgelig spiller de his­
toriske data ind. De siger jo noget om, hvordan det går. 
Men den gode leder ved også, at det er vigtigt fremadrettet 
at bruge ressourcerne på det vigtigste, og at få fordelt 
ressourcerne på en smart måde, hvor man får det maksi­
male ud af ressourcerne. Det er netop dette, budgetlæg­
ning bør handle om, og der er mange forhold, der spiller 
ind.
Det første forhold man må forholde sig til er, om man 
starter med at allokere ressourcer til drift eller udvikling. 
Det er driften og de løbende aktiviteter, der skaber salg 
og kvalitet i den værdiskabende ydelse samt legitimi­
tet og opbakning til ens organisation. Derfor vil for få 
ressourcer til driften nemt sætte en nedadgående spiral 
i gang, hvor der fremadrettet bliver færre ressourcer til 
rådighed. Ressourcer til produktion, drift og salg skal 
altså prioriteres. Mange ledere starter da også med at 
fordele budgettet ift. de sædvanlige aktiviteter (driften), 
og så efterfølgende se hvor meget udvikling der er plads 
til – eller snarere ikke er plads til. For resultatet bliver 
tit, at driften ”sluger” alle ressourcerne. Derfor er det en 
god øvelse at starte anderledes og vende denne logik om. 
Som vi så i sidste kapitel, så er udvikling, innovation 
og investering helt afgørende at få prioriteret på den 
lange bane. Det hjælper ikke, at der ikke er ressourcer 
tilovers i budgettet til udvikling. Det vil også føre til færre 
ressourcer i fremtiden. Så her er der fare for at sætte 
en anden nedadgående spiral i gang. Balancegangen 
mellem drift og udvikling er således afgørende at få or­
dentligt på plads i budgetlægningen, og dette kan gøres 
ved at tage udgangspunkt i udviklingen. Hvor meget ud­
vikling skal og vil vi gerne prioritere? Og hvor mange 
ressourcer er der så tilbage til den løbende drift? Så må vi 89se, om vi på en smart måde kan få lavet disse aktiviteter for 
de tilbageværende ressourcer. Vi vender perspektivet på 
hovedet – og det kan være sundt.
Det andet forhold er koblingen mellem budgettet og 
den fælles strategi. I mange organisationer er der ingen 
sammenhæng – og det er skidt. For det er netop stra­
tegien, der skal hjælpe lederen med de svære ressource­
mæssige prioriteringer. Vil denne prioritering trække
i den retning, som strategien foreskriver, at vi skal 
bevæge os? Når vi er i tvivl om prioriteringerne, er det 
strategien, der skal hjælpe os. Se på Anders’ byggepro­
jekt. Det er hans forestillinger om det gode liv (hans 
strategi), der gerne skal guide hans prioriteringer og 
allokeringer. 
Hvordan koblingen mellem strategien og budgettet ses i 
organisationen er vigtig. Hvis strategien er for styrende, 
kan vi ende med meget ambitiøse budgetter, der ikke er 
særlige realistiske. Hvis budgetterne er for styrende, så 
kan vi ende med realistiske budgetter, men en meget lidt 
ambitiøs strategisk udvikling – måske ingen strategi, 
men bare en going­concern. Begge dele er skidt. Derfor 
skal det balanceres, så sammenhængen mellem budgetter
og strategi både er realistisk og ambitiøs på samme tid.
Et tredje forhold som er vigtigt ift. budgetlægningen er, 
at man gerne skal se det som en ledelsesaktivitet, der 
giver sindssyg god mening, fordi det er her, at man får 
tid til at diskutere en række svære dilemmaer, som alle 
organisationer vil stå med – uanset hvor få eller mange 
ressourcer man har. Skal vi bruge ressourcer på at 
ansætte nye folk i år og træne dem godt, fordi vi tror, 
at der er brug for dem næste år? Eller skal vi først 
bruge endnu fl  ere ressourcer på salg og marketing, så 
vi er bedst muligt klædt på til at lave det salg, vi tror, 90
der er mulighed for? Dilemmaer af denne type vil der 
være mange af i enhver organisation. Ledelse handler 
om ikke at blive handlingslammet af dem eller bare at 
forbigå dem, men om at angribe dem og håndtere dem 
head on. Så vi bliver klogere på organisationens strate­
giske muligheder ved at diskutere og forholde os til di­
lemmaerne. Vi forstår vores organisation endnu bedre 
gennem disse dilemmaer. Og netop budgetlægningen og 
dennes allokering af ressourcer er en super god anledning.
Reallokering og løbende 
eff  ektivisering
En af de mest udbredte grunde for mange ledere til at 
gå op i budgetter, er – desværre – at de ser budgettet 
som deres sikre årlige trækningsret ift. organisationens 
samlede ressourcer. Tænkningen kan være som følger: 
Man ønsker at fastholde eller endnu bedre at maksimere 
denne trækningsret. Så man i hvert fald får lige så meget 
som sidste år eller minimum den procentvise samme 
stigning som resten af organisationen. Man skal beskytte 
”sin økonomi” – for det er dette økonomiske ressource­
rum, der gør det muligt at lave det, man gerne vil som 
enhed, og det der skal til for at leve op til forventningerne 
fra ens chef og resten af organisationen. Det vigtigste ved 
budgetter ud fra dette perspektiv er, at man i budget­
forhandlingen får det bedst mulige budget – sin del af 
kagen – og at budgettet så efterfølgende ligger fast og 
ikke ændres ved. Så ved man, hvad man har at gøre med.
Selv om dette ikke er helt forkert og en meget forståelig 
tænkning omkring budgetter, så må man alligevel sige, 
at det er ledelsesmæssigt uambitiøst og kan lede til 91uacceptabel ledelsesadfærd. For i den sidste ende kan 
dette ende i en ledelseskultur, hvor en meget stor del 
af ledelsen i en organisation står og kræver, at top­
ledelsen fi  nder de nødvendige ressourcer frem, og som 
mellemleder kan man brokke sig, hvis topledelsen ikke 
leverer varen. Eller det kan ende med en organisation, 
hvor ledelsen ikke arbejder sammen, men laver politik på 
hinanden for at sikre sin egen del af ”kagen”.
En organisation har ikke bare en masse ressourcer, der 
skal fordeles – som en kage der bare skal skæres op. En 
organisation skal først skabe sine ressourcer. Hvor stor 
kan man sammen gøre kagen? Skabelsen og fordelingen 
af ressourcerne hænger sammen. Én fordeling kan give 
en kage af en vis størrelse, en anden fordeling en anden 
størrelse kage. Derfor er det vigtigt at se på fordelingen 
løbende og kunne ændre den. Det kan give en større kage. 
Fastlåste fordelinger og ledere, der ser deres fordeling 
som uforanderlig, går imod denne måde at tænke på – 
hele grundtanken i ressourcefordeling. 
At gøre kagen større kræver ofte udviklinger og inves­
teringer. Det ressourcemæssige rum, der er til at allokere 
ressourcer anderledes eller til nye spændende udviklinger, 
kommer som regel ikke af sig selv. Selvfølgelig er der 
nogen organisationer, der i perioder har en situation, hvor 
indtægterne er så gode, at der bliver et stort ressourcerum 
tilbage, når de løbende driftsomkostninger er trukket fra. 
Men det er ikke det typiske – og i længden kan det også 
give problemer, da det kan lede til selvfedme og slaphed. 
Det typiske er, at det ressourcemæssige frirum skal skabes 
gennem god ledelse. Anders har ikke mange kræfter til­
bage til husprojektet, når job og hverdagslivet med familie 
og børn er klaret. Hvis der skal være ressourcer tilbage til 
at ordne det nye hus, må han være snedig og fi  nde over­
skud og tid til det. Det kommer ikke bare af sig selv. 92
Det betyder, at det er en del af ledelsesopgaven hele 
tiden at se, om man kan gøre arbejdet – driften – lidt 
smartere og lidt billigere. Om man kan få lidt mere ud af 
ressourcerne eller behøve lidt mindre ressourcer for 
at kunne lave det, man skal som afdeling. Man laver en 
god ledelsesopgave, hvis man helt af sig selv arbejder på 
at kunne frigøre ressourcer fra ”sit” budget, som kan 
bruges til udviklinger andre steder i organisationen. Den 
dygtigste leder er ikke nødvendigvis den leder, der har 
det største eller hastigst voksende budget, men den leder 
der får gjort det nødvendige i sin afdeling for et reduceret 
budget.
Derfor må alle ledere hele tiden arbejde med eff  ektivise­
ring, optimering og lære metoder som LEAN. Uden dette 
bliver ressourceallokeringen i organisationen fastlåst, 
og det gøres umuligt for organisationen at udvikle sig. At 
fi  nansministeriet hele tiden forventer 2% budgetreduk­
tion af de off  entlige organisationer er ud fra denne 
tankegang helt i orden og ledelsesmæssigt sundt. Og hvis 
de ikke krævede det, så burde man selv som leder arbej­
de for at skabe denne 2% forbedring eller endnu større 
hvis muligt. Løbende eff  ektivisering er således en del af 
en enhver organisations ledelsesmæssige hverdag. Det er 
det, der gør ressource­reallokering muligt. 
Dynamisk 
ressourceallokering
Hvis Anders ikke når at lave vigtige dele af tag­ og 
loftprojektet færdigt, før sne og kulde sætter ind, 
så er det måske urealistisk at få dette projekt gjort helt 
færdigt før nytår – som han ellers håbede på, da han 93lavede den første plan for projektet. Vil han så bare vente 
med håndværkeriet til foråret begynder? Eller vil han gå 
i gang med noget andet – f.eks. at male stuen som Lone 
så gerne vil have? Et ret retorisk spørgsmål – for selv­
følgelig vil han gå i gang med stuerne – ellers kan Lone 
nok sørge for det. 
På samme måde er det vel i en organisation? Ja – sådan 
burde det være, men i mange organisationer er det ikke 
tilfældet. For når årets budget er lagt, så ligger det fast 
i hele perioden og kan ikke ændres. Dette er ikke bare 
udtryk for dårlig ledelse, hvor ledere suboptimerer for 
deres egen skyld og ikke tænker på organisationen som 
helhed. Det er også udtryk for ledere, der har svært ved 
at håndtere den kompleksitet, det kan give, hvis ikke 
engang ens budget ligger fast i budgetperioden. Det er det 
halmstrå af sikkerhed, som man griber efter i en verden, 
der er fyldt med usikkerhed og uventede hændelser.
Men at opfatte ressourceallokeringen som noget, 
der er låst fast i budgetperioden, er ikke god ledelse. 
Specielt ikke hvis man har ambitioner om at bedrive stra­
tegisk ledelse. To af verdens mest kendte ledelsesguruer, 
Kaplan og Norton fra Harvard Business School, som 
er bedst kendt for udviklingen af ”balanced score­
card”, skriver endda, at hvis djævlen havde opfundet et 
redskab for at umuliggøre strategisk ledelse, så ville han 
have opfundet den traditionelle årlige budgetlægning 
som den primære teknologi til at styre en virksomhed. 
Deres pointe er netop, at en fastlåst opfattelse af det lagte 
budget ødelægger en organisations mulighed for løbende 
og fl  eksibelt at forfølge de strategiske muligheder.
Når man laver strategiske budgetter indeholdende ud­
viklinger, arbejder man ud fra prognoser og planer. Hvor 
meget vil det og det koste? Hvor lang tid vil det tage? 94
Hvor mange ressourcer skal der så sættes af for at gøre 
det muligt (både ambitiøst og realistisk)? Ud fra dette 
laves budgettet, og ressourcerne fordeles derefter. Når 
man så er i gang med året, vil noget tage længere tid og 
kræver fl  ere ressourcer. Andet vil være nemmere, end 
man regnede med, og vil derfor kræve mindre ressourcer. 
Hvis man så løbende ikke fl  eksibelt kan omfordele 
ressourcer på nye måder, så vil den afdeling, der mangler 
ressourcer til den strategiske udvikling de står overfor, 
skulle sætte deres udvikling i stå. Imens den afdeling, 
der har fl  ere ressourcer, end de behøver, vil kunne sætte 
noget nyt i gang i deres afdeling, som måske ikke er en 
del af organisationens samlede strategiske udvikling. På 
denne måde kan fastlåste budgetfordelinger ødelægge 
organisationens muligheder for at agere strategisk. 
En konsekvens af denne tænkning er, at en god stra­
tegisk ledelse hele tiden dynamisk må vurdere, hvad 
man bruger ressourcerne til, og hvor de gør bedst nytte. 
Man mødes måske ugentligt og ser på, hvordan drift og 
udviklingsprojekter går i de forskellige afdelinger. Og 
hvis nogen har problemer med at nå deres mål, kan 
ressour cer fra en anden afdeling overføres i en periode 
for at rette op på dette. Ja – man har stadig budgetter, 
og man bruger dem som en forlods fordeling, der siger 
noget om forventningerne til en afdelings samlede 
kapacitet og størrelse hen over året. Men disse ressour­
cer kan sagtens blive udnyttet i en anden afdeling i løbet 
af året, hvis der er gode strategiske grunde til det. Gode 
ledere er afklarede med dette og arbejder på at frigøre 
ressour cer hos dem selv for at kunne hjælpe leder­
kollegerne undervejs i året. Måske er det idealistisk 
– ja det er det helt sikkert. Men det er også muligt og 
udtryk for god ledelse. Mange godt performende orga­
nisationer har en ledelseskultur, der støtter op omkring 
denne dynamiske ressourcefordeling.95
96
97Ressourceallokering gjort på den rigtige måde tager 
tid. Der er mange forhold, der skal på plads. Prognoser, 
planer, koblingen til strategien, fordelinger mellem af ­
delinger og godkendelse på mange forskellige organisa ­
toriske niveauer. Derfor er det godt at starte med budget ­
terne i maj – eller måske endog før. Der er mange forhold, 
som ledelsen og de mange forskellige ledergrupper skal 
have snakket ordentligt igennem, hvis man skal udnytte 
den enorme fordel, der er ved at fordele ressourcerne på 
den bedst mulige måde.
Ligeledes er det godt at få snakket igennem, hvorfor man 
egentlig laver budgetter, og hvordan man som ledelse 
sammen gør det på en god måde. Der er utrolig mange 
faldgruber, som vil gøre budgetlægning til det, Anders 
ser det som i udgangspunktet – en rituel bureaukratisk 
øvelse, som mest er for økonomiafdelingens skyld.
Men det er ikke nok at diskutere det i organisationen. 
Det er vigtigt at forholde sig til disse problematikker 
som individ. Hvilke perspektiv har jeg på budgetter og 
ressource allokering? Hvorfor har jeg dette perspektiv? 
Og lever mit perspektiv op til nogle af de idealer, som 
dette kapitel har opstillet? Book tid med dig selv og dine 
lederkolleger den kommende måned.
Og HUSK at det ikke handler om at producere et hurtigt og 
nemt svar på disse spørgsmål. Gå i stedet efter et ærligt 
svar der måske kræver, at man igen og igen tænker over 
de samme spørgsmål og finder modet til at svare på dem 
på en måde, hvor man ikke med det samme fremstår som 
en helt og verdens bedste leder.Spørgsmål at tænke over98
Første spørgsmål: Har jeg styr på mine ressourcer, og 
hvordan jeg allokerer dem?
Jeg har medarbejdere og et budget. Men har jeg reflekteret  
over, hvorfor jeg bruger mine ressourcer, som jeg gør? 
Får jeg brugt ressourcerne på den bedst mulige måde? 
Hvordan ved jeg det? Hvad bestemmer min ressource­
allokering – forhistorien, driftens behov, medarbej­
dernes forventninger, tilfældigheder eller mine ekspli­
citte – og strategiske ­ ledelsesbetragtninger? Får jeg 
inddraget mulige eksterne ressourcer nok? Hvordan gør 
jeg det? Hvordan ved jeg, at jeg ikke kunne inddrage end ­
nu flere eksterne ressourcer? Hvad ville det kræve af den 
måde, jeg disponerer mine ressourcer på?
Andet spørgsmål:  Ser jeg progressivt på det at lave bud -
getter?
Har jeg tidligere reflekteret over, hvorfor jeg og min or ­
ganisation laver budgetter? Hvad er begrundelsen? Hvad 
bestemmer min adfærd, når jeg som en del af ledelsen er 
med til at lave budgetter for næste år? Hvad er det aller ­
vigtigste for mig som leder? Hvordan ser jeg relationen 
mellem budgetterne og strategien? Er det noget, vi har 
diskuteret i ledelsen? Hvad var svaret? Er budgetterne 
både ambitiøse og realistiske? Hvordan ved jeg det? 
Hvordan får jeg skabt den rette balance mellem drift og 
udvikling i budgettet? Hvordan sikrer jeg dette? Hvilke 
dilemmaer er de vigtigste, når jeg laver den endelige res ­
sourcefordeling, som budgettet er udtryk for? Hvordan 
er jeg blevet klogere på disse budgetter?99Tredje spørgsmål: Har jeg fokus nok på løbende effekti­
visering?
Ser jeg det som min ledelsesopgave – helt af mig selv – 
at gøre min drift mere effektiv? Hvad gør jeg for at sikre 
dette? Er der begrænsninger for, hvor effektivt jeg kan 
gøre tingene? Er disse grænser nået? Hvordan ved jeg 
det? Hvad tillægger vi værdi i min organisation? Hvad 
giver succes som leder: at få et større og større budget  
 eller at gøre de samme ting for et mindre og mindre  
budget? Hvorfor er det sådan? Og hvad gør jeg i denne 
situation?
Fjerde spørgsmål: Er dynamisk ressourceallokering en 
trussel eller mulighed?
Hilser jeg det velkommen, hvis jeg undervejs i året får 
at vide, at mit budget er beskåret? Hvorfor reagerer jeg, 
som jeg gør? Er jeg gerne med til at udlåne medarbejdere 
og andre ressourcer til en lederkollega, der har svært ved 
at nå de forventninger og mål, der er stillet til ham? På ­
virker det min tilbøjelighed, hvis vi begge er aspiranter til 
den samme forfremmelse i fremtiden? Forventer jeg, at 
mine kollegaer stiller ressourcer til rådighed, hvis jeg og 
min enhed har brug for det? Hvorfor? Hvorfor ikke?100
KAPITEL VI
JUNI
Louise Jensen var helt oppe at køre. Dette var fedt. Dette 
troede hun på. Hun kunne ikke vente med at viderebringe 
disse perspektiver til sine sygeplejersker. Det var lige den 
vitaminindsprøjtning, de havde brug for efter en lang vinter 
med utrolig mange patienter og en til tider helt urimelig 
overbelægning. Hun kunne selv mærke energien vende til-
bage. Åh – det var så livsgivende. Det var jo netop derfor, 
hun var blevet sygeplejerske – det handlede om at se den 
hele patient. Det var også derfor, hun var blevet afdelings-
sygeplejerske og leder for sine 25 sygeplejersker. Hun ville så 
gerne give dette perspektiv videre til de unge sygeplejesker 
og give dem de organisatoriske rammer til at levere dette i 
deres hverdag.
Men det havde virkelig været svært de sidste par år. Budget-
reduktioner, akkrediteringer, mopsede læger og sure og 
krævende patienter var blevet en del af hverdagen. Og som 
hun så det, skyldtes det hele i den sidste ende, at hospi-
talsledelsen var endt på et galt spor, hvor det hele handlede 
om økonomi og store forkromede strategiske planer – som 
ingen forstod. De havde i hvert fald ikke gjort det nem-101mere at klare hverdagens pres – tværtimod. Resultatet var 
stressede kolleger, der havde svært ved at få hverdagen til at 
hænge sammen. Det var død utilfredsstillende ikke at levere 
den faglige standard, man gerne ville over for patienterne. 
Mange gik ned med ﬂ  aget.
Derfor var det også med en meget stor portion skepsis, at hun 
gik til den nye hospitalsdirektørs ledelseskonference. Hun 
var træt af de mange mange powerpoints, som sagde en hel 
masse – noget rigtigt nok - men det meste bare abstrakt og 
fjernt fra hende hverdag. Det var spild af tid. Tænk på alle 
de patienter alle disse mellemledere kunne have be handlet, 
medens de sad til konferencer og seminarer og hørte på 
endnu en gang øregas.
Hold da op – det havde været en overraskelse. Den nye 
hospitalsdirektør havde virkelig sat en ny standard. For det 
første havde hun ingen slides med til arrangementet. Til 
gengæld havde hun opfordret alle til ærligt at tale om, hvor-
dan forholdene var i hverdagen. Problemerne, bureaukratiet,
stressen osv. Og for en gangs skyld var der reel tid til at tale 
sammen. Heldigvis var der ikke kun fokus på problemerne. 
Efter frokost skulle der ﬁ  ndes løsninger. Eller i hvert fald blev 
de alle sammen inviteret med ind i en proces, hvor de skulle 
være med til at udpege de vigtigste og mest kritiske problem-
områder. Hold da op. De blev taget alvorlige som fagpersoner 
– det var helt vildt. Selv om mange af hendes lederkolleger 
ikke overgav sig helt til processen og den nye direktør – de 
var kritiske og bange for, at det var en døgnﬂ  ue - kunne hun 
mærke, at hun selv bare ﬂ  ød med og overgav sig. Hun enga-
gerede sig og tog totalt ansvar.
Nu handlede det så om at få sygeplejerskerne med. Som 
direktøren jo så rigtigt sagde: ”de har ikke været med til 
ledelseskonferencen og har dermed ikke ejerskab til det, vi 
har udviklet sammen”. Nu var det Louises ledelsesopgave at 102
få dem med. At få dem til at tro på at de kunne gøre noget 
ved det. Hun skulle have dem engageret i en sådan grad, at 
de i en travl hverdag også kunne ﬁ  nde overskuddet til også 
at tale sammen om fremtidens muligheder – ﬁ  ndes fælles 
løsninger. Det ville blive svært, men efter ledelseskonferen-
cen var hun fyldt af energi og troede på det. Det skulle nok 
lykkes. Nu kunne hun i hvert fald få mening med sin leder-
gerning. 
Foråret er gået med nytårsfortsætter, udvikling, in­
vesteringer, regnskab, strategier, ressourceallokering, 
budgetter osv. Alt sammen ledelsesmæssigt helt rigtigt. 
Men er forårets arbejde så færdigt, og kan vi nu gå til­
fredse på ferie? Nej – det er vigtigt at stoppe op og spørge 
sig selv om det allervigtigste ledelsesspørgsmål: Er 
medarbejderne med? Har de ejerskab til forårets arbej­
de? Forstår de strategierne og de lagte budgetter? Giver 
investeringerne og de ressourcemæssige prioriteringer
 mening for dem? Brænder de for at udvikle det nye og 
sammen fi  nde nye løsninger? Brænder de i en sådan 
grad, at de vil kunne udvikle det nye og arbejde på de 
strategiske dagsordener midt i en i forvejen travl hver­
dag fyldt med driftens daglige udfordringer? For hvis det 
ikke sker i tilstrækkelig grad, er forårets ledelsesarbejde 
på mange måder spildt. Vi skal være sikre på, at med­
arbejderne er med – at de tager ejerskab til udviklingen. 
Lad os sammen se på denne problematik.
Engagement og ejerskab
Det er tydeligt, at Louise bliver engageret og tager 
ejerskab undervejs, og at dette er med til at producere
 en markant anden indstilling og energi. Det er nok 
alment menneskeligt. Vi har nemmere ved at fi  nde ener­103gien til projekter, vi selv har valgt, end til projekter som 
andre har valgt for os. Derfor er det så vigtigt at få spredt 
ejerskabet til de strategiske udviklinger – det giver en 
masse mere energi (det vender vi tilbage til). 
Her skal vi først koncentrere os om, hvordan vi får eta­
bleret ejerskabet? Se blot på Louise og ledelseskonferen­
cen. Det korte svar er: ægte involvering tæt på ens hver­
dag, hvor man kan tale om tingene på en måde, der giver 
mening for en selv. Så simpelt er det at generere engage­
ment og ejerskab. Vi mennesker har meget svært ved ikke 
at blive engagerede, når vi taler om noget, som er vigtigt 
for os på en måde, der giver umiddelbar mening. Men når 
det er så simpelt, hvordan kan det så være, at dette er så 
svært for mange organisationer og ledere? ­ kunne man 
lidt frækt spørge.
Det er der mange grunde til. For det første tåler lederne 
i nogle organisationer ikke, at man taler om, at der er 
problemer. De ser det som en kritik af dem selv. Og ja 
– det er nok altid lidt nemmere at tage en sådan kritisk 
dagsorden op, når man er ny som leder og dermed ikke 
har samme grad af ansvar for fortidens synder. Men det 
er vigtigt at kunne tage de reelle problemer op – uanset 
hvem der så kan ses som hovedansvarlige for dem. For 
ellers bliver de ledelsesmæssige og strategiske snakke 
abstrakte og overfl  adiske – og giver ingen mening for de 
involverede. 
En anden grund er, at topledelsen glemmer, at de har 
arbejdet med strategierne i fl  ere måneder. Langsomt 
men sikkert er de kommet til at forstå de mere abstrakte 
sammenhænge, så de giver mening. Men hvor de har haft 
tre måneder, der har mellemlederne måske haft 3 timer. 
Ægte involvering er at tage dette alvorligt og investere 
de ressourcer, der er nødvendige og tilstrækkelige for, 104
at medarbejderne også får de langsigtede og strategiske 
pointer ind under huden. Medarbejderne skal kunne 
forstå, hvad de strategiske pointer betyder, eller kom­
mer til at betyde, for deres hverdag. Derfor hjælper det 
heller ikke med meget ambitiøse strategiske udviklinger, 
hvis man ikke kan prioritere de ressourcer, som skal til, 
for at medarbejdere bliver ordentligt involveret. Så er 
det måske nok ambitiøst ­ men ikke realistisk. Og der er 
jo en øvre grænse for, hvor meget man kan tage med­
arbejderne ud af driften for at involvere dem i strategiske 
udviklinger.
En tredje grund er, at mange ledere prøver at skabe en 
”sense of urgency” om de strategiske udviklinger ved 
at tale om de ”brændende platforme”. Og der er ingen 
tvivl om, at det er godt at skabe en opmærksomhed og 
klarhed omkring, at den strategiske udvikling er vig­
tig. Det er heller ikke skidt at tale om, hvad der kan gå 
galt, hvis vi ikke ændrer os. Men på den anden side kan 
medarbejdere nemt blive trætte af konstant at høre om, 
at alting vil gå galt, hvis man ikke forandrer sig. Man 
kan ikke konstant begrunde alle udviklinger med store 
problemer ude i fremtiden – det vil i hvert fald ikke 
blive ved med at generere opmærksomhed og energi (vi 
skal lige straks se på hvorfor ikke, og hvad der i stedet 
skal til). Ledere skal altså passe på ikke hele tiden at tale 
om brændende platforme – i længden vil de ikke skabe 
ejerskab og engagement, men tværtimod skabe en 
afstand mellem medarbejderne og ledelsen. Måske 
endda en aversion og træthed mod ledelsen og dens 
dags ordener. 
Hvis du som leder gerne vil generere ejerskab og en­
gagement, må du altså have modet til at invitere til ægte 
involvering, hvor du ikke har kontrol, og hvor der også 
kan komme kritik af dig selv. Det er selvfølgelig svært. 105Og du må ind i processer, hvor de inviterede er med til 
at bestemme, om der kommer noget ud af processerne – 
de kan sætte sig på tværs og være sure og kontrære. Men 
uden involveringen får du ikke det allervigtigste, dine 
medarbejdere har at tilbyde: deres indre motivation.
Motivation
I disse år er motivationsteorien ved at blive skrevet om.
Tidligere sagde teorien, at man enten skulle belønne 
eller straff  e folk for at få den rette adfærd frem. 
Gulerødder for at få mere af den ønskede adfærd og pisk 
for at få mindre af den uønskede adfærd. Men så simpelt 
er det ikke – i hvert fald ikke når det handler om mere 
interessant og spændende adfærd. Måske er pisk og 
gulerod eff  ektivt, hvad angår kedelig adfærd, der ikke 
udfordrer en som menneske, og som man bare skal gen­
tage igen og igen. Men heldigvis er det moderne arbejds­
liv mest fyldt af kreativt, spændende og udfordrende ar­
bejde, og her gælder det med pisk og gulerod altså ikke 
– tværtimod. 
Den nye motivationsteori siger derimod, at vi mennesker 
kan være motiverede af opgaven i sig selv. Vi har simpelt­
hen lyst til at arbejde med opgaver, der kræver noget af os 
– som udfordrer os. Vi behøver ikke eksterne påvirkninger 
som belønning eller straf for at få lyst til dette. Vi har et 
indre ”drive” for at arbejde med spændende og interes­
sante opgaver. Faktisk kan belønning og straf virke stik 
mod hensigten og gøre os mindre motiverede, end vi var 
i udgangspunktet. Det kan lyde overraskende, men netop 
derfor er det så vigtigt at tænke over den nye motivations­
teori. For vi ledere kan nemt komme til at gå galt i byen, 
hvis vi med de bedste intentioner prøver at fremme en 106
udvikling gennem belønning eller straf. Indre motivation 
kan narre os ledere, fordi den er så anderledes, end hvad 
den klassiske motivationsteori får os til at tænke og gøre.
Indre motivation er måske nemmest at forstå igennem 
nogle af de resultater, der er fundet med børn. Lad børn 
arbejde med noget, de fi  nder spændende og sjovt. Lad os 
sige at det viser sig, at børnene arbejder i gennemsnit 10 
minutter med denne opgave, før de mister interessen og 
går i gang med noget andet. 10 minutter er med andre ord 
det normale, når vi ikke blander os, men lader børnene 
følge deres egen lyst. Hvis vi herefter beder nogle børn 
arbejde med den samme opgave, men samtidig siger, 
at vi straff  er dem, hvis de ikke arbejder i lang tid, så er 
resultatet – overraskende nok – at de ender med at 
stoppe, inden de 10 minutter er gået. Det samme sker 
også, hvis vi lover dem en belønning i stedet for en straf 
for at arbejde i lang tid. Resultater som disse viser, at mo­
tivationen for at lave en spændende og sjov opgave er der 
i udgangspunktet – så snart vi blander os med belønning 
og straf, ødelægger eller mindsker vi motivationen, og 
resultatet bliver at børnene stopper inden de 10 minutter 
er gået. 
Hvorfor er dette med indre motivation så vigtigt? Og 
hvad har det med engagement og ejerskab at gøre? Se 
på eksemplet med Louise. Når hun bliver interesseret og 
føler sig taget alvorligt, fi  nder hun sin indre motivation, 
og pludselig er der et helt andet drive for at gøre tingene. 
Hun får ligesom et ekstra gear, hun kan arbejde i. Hun får 
mere energi og bliver ikke længere træt og stresset af at 
arbejde meget og hårdt, men synes det er meningen med 
hendes liv. Det er det, den indre motivation gør ved folk, 
og netop derfor er engagement og ejerskab så utroli­
gt vigtigt for en organisation, der skal udvikle sig midt 
i en travl driftshverdag. Det er den indre motivation, der 107gør forskellen. Uden indre motivation: stress og jag. Med 
indre motivation: engagement, energi og mening.
Du kan altså ikke piske eller købe dig til begejstring, 
og det kan for nogle ledere måske virke skræmmende. 
Men den gode nyhed er, at du ikke behøver at gøre en 
hel masse for at motivere folk. Hvis det handler om 
spændende og udfordrende opgaver, så er folk motiverede 
i udgangspunktet. Der er dog tre forhold, der er afgørende
for ikke at ødelægge denne indre motivation, eller tre 
forhold som – hvis du bruger dem på den rette måde – 
kan være med til at vedligeholde, fremme og understøtte 
den motivation, der allerede er der.
For det første er det vigtigt, at folk skal have plads og 
autonomi. Bare det, at du fortæller folk, at de skal gøre 
noget, fordi du siger, at de skal gøre det, kan være med til 
at demotivere dem. Selv for opgaver som de ellers gerne 
ville lave i udgangspunktet. Dette fortæller os også, at de 
involverende processer skal være tilrettelagt på en sådan 
måde, at folk selv frivilligt er med til at ”bide til bolle”. 
Hvis man tvinger dem ind i en pseudo­frivillig involve­
ring, så kan man meget nemt demotivere ift. noget, som 
de i udgangspunktet selv gerne ville.
For det andet skal folk hele tiden udfordres. Den indre 
motivation svinder ind, hvis opgaven med tiden bliver 
for nem. Derfor er det vigtigt, at man involverer folk i de 
komplekse strategiske analyser, hvor det ikke er nemt 
at få styr på det hele – og ikke kun involverer dem i den 
tanke tomme implementering af noget, som er færdig­
lavet af andre på forhånd.
For det tredje er det fremmende for motivationen, hvis 
man føler, at man arbejder for en større sag. At man ikke 
bare laver en ligegyldig aktivitet dag for dag, men at man 108
er i gang med at bygge en katedral. Louise får en vitamin­
indsprøjtning af motivation, da hun ser og mærker,
hvordan snakkene på ledelseskonferencen hænger 
sammen med hendes grund til at blive sygeplejerske. 
En bevæg grund som er en evig kilde til engagement og 
energi. Så der er ingen tvivl om, at Louise har fundet frem 
til sin egen indre motivation. Nu handler det så om, om 
hun som leder kan hjælpe sine sygeplejeske­kolleger 
med at fi  nde frem til deres. Lad os se på det.
Den brændende ambition
Ambitionen for en organisation skal gerne være den 
større sag, som fremmer og udløser den indre moti­
vation hos den enkelte medarbejder. Netop derfor er den 
fælles ambition så afgørende for en leder at arbejde med. 
Både det at være med til at formulere den rette ambition 
og det at holde den i live i hverdagen. Så folk hjælpes med 
at huske, ”hvad det er for en katedral, de er ved at bygge, 
når de hver dag slæber en masse sten”. 
Ambitionen er det, som samler folk om organisationens 
formål. Ambitionen kan godt være fl  ertydig – mange 
skal kunne læse deres passion for en større sag ind i 
den fælles ambition, men den må ikke blive utydelig af 
den grund. Det er selvfølgelig en balancegang. En skarp, 
snæver og præcis ambition med få følgere kan give 
megen slagkraft, men det kan en ambition, der er mere 
bred og åben for fortolkning med mange følgere også. Der 
er altså ikke noget galt i, at en ambition er fl  ertydig, åben 
for fortolkning, og at folk begejstres af den af forskel­
lige grunde. Men det betyder, at en ambition ikke er en 
strategi i sig selv – den siger ikke meget om de løbende 
ressourceprioriteringer. Her må ambitionen suppleres 109af den løbende strategiske udvikling – af mere konkrete 
mål fra periode til periode. Men det er en anden historie.
Hvor den brændende platform er alle de ”negative 
grunde” til at ændre sig (f.eks: ”hvis vi ikke bliver 
bedre til at innovere, vil vi mangle konkurrencekraft og 
tabe markedsandele”), er den brændende ambition deri­
mod alle de positive grunde til, at vi gerne vil strække os. 
Det der gør, at vi lige kan give den en skalle mere – det vi 
gerne vil stå på tæer sammen for at nå. For Louise er det at 
se den hele patient og lave sygepleje, som hun fagligt kan 
være stolt af. For dette vil hun gå en ”extra mile”. Hvis 
dette er tydeligt for hende, vil lange og hårde arbejds dage 
ikke give stress, men derimod jobtilfredshed.
Ambitionen skal gerne være udtryk for det potentiale, 
som kan udløses i organisationen, hvis vi virkelig formår 
at arbejde sammen på en sådan måde, at vi hver især får 
vores maksimale indre drive frem. Hvad er det for en vær­
di i samfundet, som vi som organisation kan skabe? Hvad 
er det, vi virkelig formår at skabe sammen? På denne 
måde skal ambitionen gerne være uden for række vidde 
her og nu (ambitiøs), men alligevel kunne ses og nås i 
længden (realistisk). Ambitionen skal være en driver
 for vores ambitioner og være med til at tænde vores 
indre motivation. 
Selvfølgelig kan du som organisation ikke lave morgen­
samling hver dag og få alle til at messe ambitionen, før 
de går i gang med dagens dont. Det vil nok ikke give en 
brændende ambition om at stå på tæer i løbet af da­
gen. Netop derfor er der brug for en leder, der formår at 
italesætte og trække ambitionen frem på de rigtige tid­
spunkter og på den rette måde. Louise skal nok ikke lave 
den samme proces for sygeplejerskerne på hendes afdel­
ing, som hun selv var en del af på ledelseskonferencen. 110
Hun skal lave en proces, der giver mening for sygeplejer­
skerne og er tæt på deres hverdag.
Når vi har svære dilemmaer i organisationen, er ambi­
tionen også vigtig. Skal vi bruge ressourcerne til det ene 
eller det andet? Vi kan ikke fi  nansiere begge dele. Her skal 
ambitionen gerne være med til at hjælpe os i disse svære 
prioriteringssituationer. Hvad er det vigtigste på den lange 
bane? Den skal kunne guide os i disse situationer. Den vil 
ikke kunne angive et simpelt ja eller nej svar, men den skal 
gerne kunne give hos en retning – være et pejlemærke.
En sidste vigtig pointe om ambitionen. Hvis du formår 
som leder at sætte den helt rigtige ambitionen, og er 
du god til at kommunikere den løbende i de helt rigtige 
situationer, så er resten af lederopgaverne under­
ordnede. Folk vil af sig selv give den en ekstra skalle og 
fi  nde løsninger i hverdagen – ambitionen er blevet en del 
af kulturen. Desværre er der mange ledere, der bruger al 
tiden på hverdagens administration, mails og småprob­
lemer – og derfor aldrig får ambitionen frem i deres 
lederskab. Men netop den manglende ambition vil kons­
tant give behov for kontrol, brandslukning og indbland­
ing. Provokerende sagt kan man sige, at en arbejdsplads 
med stressede medarbejdere og ledere, konstante møder 
og et hav af mails frem og tilbage hver dag, er udtryk for 
en organisation, hvor ambitionen ikke er tydelig, og hvor 
gnisten med den indre motivation ikke springer hver dag. 
Kultur
Noget af det, som med stor sikkerhed kan gøre ambi­
tionen utydelig, slukke den indre motivation og dræbe 
ethvert engagement og ejerskab, er en dårlig kultur. 111Det kan være en kultur, der siger, at vi ikke må være 
for begejstrede. Holdningen kan f.eks. være: ”At snak­
ke om organisationens ambition og hvad vi gerne vil 
sammen – det er bare vås og ledelsesgas”. Eller det kan 
være en kultur, der siger, at ”udvikling er fi  nt, hvis det 
handler om fl  ere ressourcer til den enkeltes individu­
elle udvikling – og vel og mærke ekstra ressourcer som 
ledelsen kommer med. Fælles udvikling gennem en­
gagement, ekstra energi og lysten til at strække sig – 
det skal vi ikke have noget af. Det er urealistisk, og noget 
vi vil sætte fagforeningsrepræsentanten op imod”.
Det kan virke karikeret, men en del organisationer har 
en kultur, der minder om dette. Og her er det ikke nok 
med en enkelt god ledelseskonference, der tænder de 
brændende ambitioner. Her er det nødvendigt med et 
langt sejt træk med at ændre kulturen. Et ledelsestræk 
hvor mange undervejs vil sige, at alt det ledelsesgas 
om ambitioner aldrig kommer til at virke – at det er 
urealistisk, new age agtigt og bare endnu et tegn på at 
ledelsen har tabt enhver kontakt med jorden. Men uden 
dette kulturarbejde vil den eksisterende kultur vinde og 
med tiden dræbe enhver udvikling af organisationen.
Kultur er utrolig bestemmende for vores handlinger – 
og endda uden at vi er klar over det. Kultur er styrende 
for vores vaner. Eller man kan sige, at summen af vores 
vaner er kulturen. Kulturen påvirker derfor det, vi gør 
hver dag uden at tænke over det. Kulturen styrer, hvad 
der opfattes som normalt – og dermed også hvad der 
er unormalt. Netop derfor er kulturen ledelsesmæssig 
afgørende at være opmærksom på, når vi skal se, 
om medarbejderne er med og forstår de strategiske 
udviklinger og ressourcemæssige prioriteringer. For 
medarbejdere kan nemt tale imod en udvikling, der 
er i deres egen interesse, fordi deres kultur ubevidst 112
fortæller dem, at udviklingen er forkert. Kulturen kan 
”hjernevaske” folk i en organisation i en sådan grad, at 
de først må indse dette, før man virkelig kan få dem med 
til at tage ejerskab for en ny udvikling. 
I en sådan situation må lederen sideløbende med am­
bitionsarbejdet have fokus på kulturen og ændringen 
af den. Her er der tre væsentlige erfaringer at være op­
mærksom på som leder. Den første pointe er, at det kan 
være vanskeligt at ændre en kultur kun gennem de gode, 
rare og nemme ledelseshandlinger. Ledelsesmæs­
sigt kulturarbejde er en nærkontakt­sport, som kan 
give skræmmer – på begge parter. Kulturforandring 
kræver, at lederen har modet til at gå imod, hvad der 
opfattes som normalt i organisationen. Det kan være 
et hårdt og ensomt job som leder. Det kan også kræve, 
at man håndterer brud på den nye kultur og de nye 
normer, man prøver at etablere. Denne håndtering 
føles også hård for de normbrydende ”banditter”, der 
er gået over stregen. De kan blive udstillet og ramt som 
enkeltpersoner. Men hvis man ikke håndterer disse 
brud, vil den nye kultur ikke blive til virkelighed. I den 
sidste ende kan kulturforandringer også kræve, at man 
får medlemmerne af den gamle kultur til skamfuldt at 
se sig selv i øjnene og indrømme over for sig selv, at de 
har taget fejl. Det er heller ikke noget, der er nemt eller 
rart – hverken for medarbejderne eller for den leder 
der skubber disse processer i gang. Det kræver sin leder 
at arbejde med kultur.
Den anden pointe om kulturforandring er, at den bedste
 måde, en leder kan påvirke en kultur på, er gennem 
sine egne handlinger ­ sin egen adfærd. Man er rolle­
model på godt og ondt. Det hjælper ikke, at man prøver 
at få etableret en kultur med bedre samarbejde og taler 
stolpe op og ned om det, hvis lederen selv ikke er god til 113at samarbejde. Det er ikke, hvad man siger, men hvad 
man gør, der tæller i længden.
Og her er vi fremme ved den tredje pointe. Kulturarbejde 
kræver tid. Modsat ambitions­ og strategiarbejdet – her 
kan vi komme langt på et par seminarer – der kræver 
ændringer i adfærd, og hvad der opfattes som normalt, 
ofte år. Det kan være svært og frustrerende for mange 
ledere, der ambitiøst (og utålmodigt) har fået etableret 
den helt rigtige strategi, og så se at strategien ikke 
bliver til noget pga. en adfærd, der hele tiden trækker 
den modsatte vej i hverdagen – selv om mange erklærer 
sig enige i strategien på seminarerne. Det tærer på en 
leder, at tingene tager tid, og det kan være hårdt 
undervejs. For mange ledere er dét det sværeste – 
og kan være for svært. Manglende kulturbearbejd­
ning er en yderst udbredt grund til, at strategier og 
andre ledelsesmæssige prioriteringer ikke bliver til 
noget – for den forkerte kultur dræber engagementet og 
ejerskabet til den fælles udvikling. Så først når kultur­
arbejdet er sat i gang, er lederen parat til sommerferien 
(mere om det i næste kapitel).114
Spørgsmål at tænke over
Hvis der er emner, som er vigtige at tænke meget og længe 
over som leder, så er det netop emnerne i dette kapitel. 
Hvad kan være vigtigere for en leder, end om medarbej ­
derne er med? Og hvordan man får dem med? På engelsk 
har vi forskellen mellem ”manager” og ”leader”. Mana­
gement er at administrere og lave ressourceforvaltning. 
Leadership er at sætte retning og få folk til at følge. Og 
måske kan man godt være leder i forstanden ”manager” 
uden at have med arbejderne med, men ”leader” bliver 
man aldrig. Som ”leader” er det helt centralt at få skabt 
engagement og ejerskab.
Derfor er det godt at få tænkt over disse spørgsmål – 
selv om det kan være utroligt svært og hårdt. For ofte 
må man se i øjnene, at medarbejderne ikke er med. Eller 
at kulturen ikke er helt på plads, og man har svært ved 
at mobilisere de kræfter i organisationen, der skal til at  
ændre den. Det kan som leder også være svært at tro på, at 
den indre motivation hos medarbejderne virkelig findes. 115Måske tænker man: ”Muligvis gælder det i teorien men 
ikke lige for mine kolleger. De er ret dovne og skal bare 
have lidt mere pisk eller gulerod”. Og det med at kultur­
arbejdet er nødvendigt, tager tid og giver skræmmer 
­ er det noget, der fremmer min karriere? Og hvis ikke 
– hvorfor skulle jeg så kaste mig ud i dette? Det er fun ­
damentale ledelsesspørgsmål, der sætter kniven ind lige 
der, hvor god ledelse bliver rigtigt svært. På anden side er 
det også spørgsmål, som virkelig gør det udfordrende at 
være leder, og det er derfor også i disse spørgsmål, at den 
indre motivation for lederjobbet virkelig kommer frem.
Efter min erfaring er det godt at tænke over disse spørgs­
mål koncentreret i en måned. Men det bliver de ikke  
endeligt besvaret af. Det er spørgsmål, som man kan tage 
op igen og igen. Selv meget erfarne og reflekterede ledere 
vil have god nytte af at tage disse spørgsmål op igen og 
igen igennem deres karriere. 
Første spørgsmål:  Er mine medarbejdere med – er de en -
gagerede, og tager de ansvar?
Jeg har lavet strategier og budgetter. Super. Men forstår 
med arbejderne, hvor vi skal hen? Hvad der er baggrunden  
for ambitionen, målsætningerne og ressourceallokering­
erne? Hvad tyder på, at de er med? Hvad tyder ikke på det? 
Har jeg involveret dem på en ordentlig måde – ærligt og 
med processer der åbner op for forhold, der er tæt på  
deres hverdag? Har jeg haft modet til at åbne op for di ­
skussioner, der også kan være kritiske ift. min rolle, og 
det jeg har gjort? Virker medarbejderne engagerede, og 
tager de et ægte ejerskab for udviklingen? Hvad har jeg 
brugt som argument for udviklingen – brændende plat ­
forme? Eller har jeg virkelig formået at åbne op for de 
brændende ambitioner?116
Andet spørgsmål:  Forstår jeg den indre motivation hos 
mine medarbejdere?
Tror jeg egentlig på, at folk har en indre motivation til at 
arbejde med udfordrende opgaver – eller anser jeg det 
for en omgang akademisk vås? Og kan det virkelig være 
rigtigt, at jeg kan demotivere folk ved at tage belønninger 
og straf i aktion? Og hvad er de ledelsesmæssige konsek­
venser for mig af dette? Gør jeg nok for at fremme mine 
medarbejderes indre motivation? Lykkes jeg med det? 
Hvordan kan jeg se, at den indre motivation er høj hos 
dem? Og hvad kan jeg gøre for at få den til at blive endnu 
større? Hvornår har jeg sidst virkelig spurgt ind til cen ­
trale kollegers indre motivation for det de laver? Forstår 
jeg den? Kan jeg virkelig lede folk uden at forstå den?
Tredje spørgsmål:  Er ambitionen klar, tydelig og forank -
ret?
Er jeg lykkes med at sætte en klar og tydelig ambition? 
Forstår mine medarbejderne den? Giver den dem lyst til 
at strække sig og stå på tæer? Hvad tyder på det? Hvad 
tyder ikke på det? Ved folk ud fra ambitionen, hvad det er 
for en værdi, vi sammen skal skabe i samfundet? Ved de, 
hvad det kræver af dem? Er de motiverede af dette? Ser 
de en større sag i det, som de kan identificere sig med? Er 
jeg sammen med mine lederkolleger god nok til at sætte 
en fælles ambition for hele organisationen, og hvordan 
spiller den sammen med ambitionen for min enhed? 
Hvad skal jeg i den forbindelse have snakket mere om 
med mine ledelseskolleger? Er ambitionen stærk nok til 
at give mening i hverdagen? Formår jeg at bruge den og 
kommunikere den i relation til hverdagens udfordringer  
og dilemmaer? Har med arbejderne taget den til sig og 
gjort den til sin egen?117Fjerde spørgsmål: Understøtter kulturen ambitionen?
Kender jeg kulturen i organisationen? Ved jeg, hvor den 
understøtter, og hvor den ikke understøtter ambitionen? 
Hvad gør jeg konkret for at arbejde med kulturen? Hvor 
meget har jeg investeret i det som leder? Er jeg en god 
rollemodel? Og hvad gør jeg, hvis jeg ikke er en god 
rolle model? Er jeg parat til det lange seje træk, hvor jeg 
formentlig også får et par skræmmer som leder? Eller  
tænker jeg mere på min karriere og de kortsigtede syn ­
lige gevinster? Vil jeg virkelig være leder eller hellere 
bare en god administrator med en flot karriere? Og ville 
andre svare det samme som mig selv på disse spørgsmål?118
119KAPITEL VII
JULI
Martin Lind vågnede med et sæt. Han skulle op at løbe. Gerne 
en 10 kilometer. Han havde fået en ordentlig middag i går. De 
havde gode venner på besøg. Et hav af kalorier. Han listede 
ud af sengen og ud på badeværelset. Scrollede lige igennem 
morgenens mails medens han sad på toilettet. Så klædte han 
sig på og listede ud af huset. Børnene sov endnu. De havde 
også været sent oppe. De elskede at lave skumﬁ  duser på 
bålet. Det var kun i sommerhuset, at de måtte det. Ups – han 
kom vist til at smække lidt hårdt med døren.
Han løb langs vandet. Tænkte over de mails som han havde 
fået. De var ikke vigtige, men det var rart at få dem klaret. 
Han hadede en lang indbakke – det stressede ham. Så han 
ville svare, så snart han kom hjem. Det var rart at have ferie, 
så var der både tid til løbetur, klare mails og til at læse avisen 
i ro og mag. De første ﬁ  re dage i sommerhuset havde virkelig 
givet ham luft. Og han havde indtil videre fået løbet hver dag 
– hans plan holdt. Fedt – han skruede lidt op for kadencen 
og løb op af en bakke.
Da han kom tilbage til sommerhuset, var han godt brugt. 
Han havde brug for at puste ud, men var godt tilfreds med 
sig selv. Det blev kortvarigt. Ligeså snart han satte foden på 
træterrassen, stod konen i døren med en anklagende mine. 
Hvorfor han havde vækket hele huset? Nu havde hun ikke 120
kunne sove længe! Han reagerede instinktivt og aggressivt. 
Hvad fanden hun mente med det? Han havde listet ud. Det 
blev ikke den gode morgen, han havde håbet på. 
Martin åbnede et øje. En håndfuld dage var gået siden 
morgen diskussionen på træterrassen. Han gabte og vendte 
sig om på den anden side og faldt i søvn igen. En time senere
 vågnede han igen. Han kunne høre, at sommerhuset var 
fuldt af liv. De snakkede inde ved siden af. De var vist færdige 
med at spise morgenmad. Det var pokkers, som han kunne 
blive ved med at sove. Han sov normalt ikke mere end 6-7 
timer. Han strakte sig og blev liggende lidt. Han havde drømt 
– hvad var det nu, det handlede om? Han kunne ikke huske 
det, men pludselig ﬁ  k han en tanke. Om arbejdet. Måske 
skulle han gøre noget i ledergruppen anderledes her til 
efteråret? Det kunne være spændende at prøve. Han tænkte, 
han hellere lige måtte skrive ideen ned, inden han gik ind til 
de andre. Men hvor var computeren?
Senere i ferien gik Martin en tur med konen. De gik 
mellem hybenroserne ned ad den smalle sti mod bugten. 
Talte sammen om stort og småt. Stod tæt ved siden af 
hinanden og så ud over vandet. Det blæste godt. Martin gik 
helt ud på spidsen af stendiget. Fik vind i kinderne. Kunne 
nu godt mærke – efter 14 dages ferie – at han virkelig 
slappede af. Han kunne snart ikke huske, hvad han havde 
arbejdet med, før han tog på ferie. Hans løbeplan var også 
røget i vasken. Pyt, tænkte han, den skal jeg nok få i gang 
igen, når vi kommer hjem i trummerummen. Indboksen 
var også vokset – han havde ikke svaret på mails den sidste 
uge. De løb ingen vegne.
På vej tilbage til sommerhuset, følte Martin behov for at sige 
undskyld til konen. Han vidste godt, at han var kortlun-
tet i starten af ferien. Han havde nok stresset sig selv. Ville 
både gerne holde ferie og slappe af – og så køre et fastlagt 121program med mails og løbeplaner. Så selv om han følte sig 
afslappet, så var han det nok slet ikke. Han havde ikke tilladt 
sin krop at slappe af. Konen var forstående. Hun var kun glad 
for, at han nu tillod sig selv at slappe virkelig af. Hun klemte 
hans hånd og sagde, at hun bare håbede, at han også der-
hjemme ville tillade sig selv at koble fra. At hun var bange for, 
at lederjobbet i den sidste ende ikke var godt for ham, hvis 
han ikke lærte dette. Den sved, men han vidste jo godt, at 
hun havde ret. Nu hvor han ikke var i gang med hverdagens 
hårde program, kunne han jo godt mærke forskellen, og hvor 
meget det sled at køre i det gear hele tiden. Nå – det måtte 
han ændre på, når han kom hjem. Nu skulle de spille mata-
dor med de to yngste.
Det er ikke sådan for en leder at holde ferie. Mange 
ledere har svært ved at være væk fra jobbet, fordi de 
mener, at det er nødvendigt, at de er tilgængelige hele 
tiden – også i deres ferie. Det kan diskuteres, men der 
kan selvfølgelig være noget om det for nogle ledere. Det 
kan også være svært for en leder at komme ned i gear – 
selv om de holder ferie. Se bare på Martin Lind. I starten
af ferien er han godt nok ikke på arbejde, men han holder 
ferie på arbejdets præmisser. Og det er en yderst vigtig 
problematik for lederen af mange grunde. Lad os starte 
med at se på de to forskellige modi, som det er vigtigt 
for en leder at kende.
Disciplin og lyst­ to 
forskellige modi
Som leder må man optimere sin tid. Det er yderst sjæld­
ent, at man hører en moderne leder sige, at han eller 
hun har for meget tid. Tiden er knap. Den dygtige leder 122
må derfor lære at udnytte arbejdsdagen. Korte eff  ektive 
møder, telefonsamtaler på vej mellem møderne, tænke 
svære sager igennem når man jogger om morgenen, god 
planlægning af ugen som helhed osv. Ens hjerne og sys­
tem arbejder hele tiden. Der er altid noget, man skal, og 
hele tiden noget man kan lave. 
Prioritering, optimering og eff  ektivisering foregår hele 
tiden – og skal foregå. Ellers overlever man ikke som 
leder. Der er altid en række ubesvarede mails. Der er altid 
nogle samtaler, man burde holde, eller nogen man burde
 tale mere dybt med. Hvis man som leder ikke lærer at 
håndtere dette, så overlever man ikke. Så vil lederjobbet, 
og det der følger med, overmande en – og man går ned 
med stress, eller man bliver den dårlige leder, man ikke 
selv vil være. I den sidste ende kræver denne arbejds­
form en enorm disciplin af lederen. Man skal være på 
hele tiden, arbejde fornuftigt hele tiden, konstant følge 
planerne osv. Der er ikke plads til at skeje ud eller følge 
pludselige indfald, og hvad man lige har lyst til. Lad os 
derfor kalde denne måde at arbejde på for ”disciplin­
modussen”.
Mange nye ledere eller ledere, der er rykket et niveau op 
ad lederstigen (ansvar for fl  ere personer), har i starten
problemer med at arbejde på denne måde. Det tager 
noget tid at lære det nye jobs krav at kende og at få indar­
bejdet eff  ektive systemer rundt om en. Finde den rigtig 
dygtige personlige assistent eller hvad der nu skal til. Det 
er helt okay at have en sådan opstartsperiode, men den 
må ikke fortsætte for lang tid. For så vil jobbet begynde 
at styre en, mere end man selv styrer jobbet.
Grunden til, at mange nye ledere skal lære dette, er, at de 
er startet som leder med baggrund i et fagligt job. De har 
været læge, advokat, ingeniør eller lignende inden. Som 123fagperson får man faglige opgaver, der skal løses ordent­
ligt inden for en deadline. Det man arbejder med haster,
og når det er færdigt, er det færdigt. Sådan er det ikke 
med lederjobbet. Mange aktiviteter haster ikke – de kan 
sagtens skydes til næste måned. Og man er heller aldrig 
færdig med dem. Man kan altid arbejde lidt mere med 
kommunikationen af strategien, ledelsesudviklingen, 
kompetenceudviklingen osv. På den måde er lederjobbet 
anderledes end det faglige job. Opgaverne er uendelige 
og supervigtige ­ men kan nemt skubbes. I hvert fald i 
en periode men ikke i længden. For så giver det mange 
alvorlige problemer, hvis man har skubbet disse opgaver 
en gang for meget. Man skal altså selv være super proak­
tiv, planlæggende, eff  ektiv – hele tiden. Det er denne 
disciplinmodus, man skal lære at arbejde i som leder, 
og hvis man ikke lærer den, så bliver lederjobbet nemt 
en plage for en. Se på Martin ­ han har lært det. Mails 
læses på toilettet, tænkes over på løbeturen og svarene 
klares hurtigt i løbet af dagen. En eff  ektiv ledermaskine 
der konstant er på. Så langt så godt.
Når man har lært denne modus, er problemet at slukke 
den igen. Se på Martin. Han er stadig i denne modus en 
uge inde i sin ferie. Han ser det ikke selv, og synes i hvert 
fald ikke det er noget problem. Han er jo bare eff  ektiv 
med de ting, han har planlagt og gerne vil. Nu har han 
planlagt, at ferien skal bruges til at komme i bedre form 
– at få løbet mere og længere. Nu eksekverer han så bare 
på denne plan. Men så simpelt er det desværre ikke. For 
denne modus er kun én modus ud af to. Og vi har brug 
for den anden modus, hvis vi i længden ikke bare vil være 
succesfulde ledere, men også lykkelige mennesker.
Martin er et eksempel på, når vi kun har den modus. Han 
snerrer af sin kone, når hun siger noget til ham. Selv­
følgelig er det irriterende, at han står op tidligt for at 124
løbe som en gal midt i sin ferie og får vækket hele huset 
på sin vej ud. Men konen må ikke sige det til ham, så re­
agerer han. For der er ikke meget psykisk overskud. Når 
man er på hele tiden, så er alle nye problemer noget, der 
kan vælte planerne og eff  ektiviteten. På den måde havner 
Martin nemt i den problematik, at ferieplanerne sammen 
med familien er aktiviteter, der skal klares ved siden af 
mails og løbeplaner. Endnu en aktivitet som skal plan­
lægges og eksekveres eff  ektivt. 
Den anden modus kommer Martin i senere i sin ferie. 
Han sover længe, ser ikke på uret og står ikke op med et 
sæt, men ligger og lytter til huset. Hans planer vælter 
hele tiden, og han lever med det. Han registrerer de 
andre i huset, men han sætter dem ikke hele tiden i for­
hold til sine egne planer og eff  ektivitetsberegninger. En 
hel anden modus end den han var i i starten af ferien. 
Mindre formålsrettet, mere lystorienteret. En modus 
hvor han ikke hele tiden er ude i fremtiden og planerne. 
I stedet er han mere nærværende og fokuseret på de 
nærmeste og på at ”follow the fl  ow” som en del af en 
helhed. Lad os kalde denne måde at være til stede på for 
”lystmodussen”.
Ægte afslapning
De to modi er meget forskellige og kan på mange 
måder ses som hinandens modsætninger. Men de er 
på mange måder også hinandens forudsætninger. I læng­
den kan det være svært at være planlæggende og eff  ek­
tiv, hvis man ikke får perioder med ægte afslapning, hvor 
man følger tilfældige lyster og oplevelser. Og selvfølgelig 
kræver det planlægning at skabe solide rammer for en 
god ferie, hvor leder kan tillade sig at være helt væk.125Den ægte afslapning er vigtig for en leder. Uden evnen 
til at koble fra – træde ud af disciplinmodussen – er det 
vanskeligt at være et helt menneske. Man mister for­
bindelsen til sig selv som person og fl  yder mere og mere 
sammen med rollen som leder. I den sidste ende vil man 
ikke blive en bedre leder af dette. Det, der i sidste ende 
giver legitimitet som leder, er, at man er autentisk som 
person. Og det betyder, at man ikke må udslette sin per­
sonlighed og erstatte den med en overfl  adisk og glat 
lederrolle.
Det er netop i lystmodussen, hvor man tillader sig at 
slappe af, at personligheden virkelig kommer frem – at 
man tillader sig at være sig selv og leve sine laster og 
ideer ud. Gøre alt det der ikke er eff  ektivt, rationelt eller 
giver mening som en del af en større plan. Men bare fordi. 
Fordi man har lyst. Eller fordi det blev sådan. Eller fordi 
man fulgte med de andre.
Lystmodussen modvirker også stress. Lederen får op­
ladet sine batterier og husker sig selv på, hvorfor han 
er leder, og hvad han vil med jobbet som en del af sit liv. 
Han kommer i kontakt med sine egne forventninger til 
sig selv og ikke kun de mange forventninger, som hans 
chefer og kolleger har til ham. Han begynder at huske 
sig selv på, hvad der giver mening for ham, og hvad der 
er vigtigt for ham. Og det er ikke det at have travlt, der 
giver stress. Det er det at have travlt og samtidig ikke se 
meningen med det, man har travlt med, der giver stress. 
Derfor er det så vigtigt at være i en modus, hvor man har 
tiden og indstillingen til at huske sig selv på disse større 
og mere personlige spørgsmål. Så meningen med leder­
jobbet begynder at stå frem.
Mange ledere, som ikke kan ”slukke” for disciplin­
modussen og fi  nde den ægte afslapning frem, får prob­126
lemer med at sove. De sover let. Drømmer om arbejdet. 
Og vågner tidligt. Dette skal tages alvorligt. Ledere, der 
har det sådan, skal reagere på det. Det kan meget nemt 
udvikle sig til regulært stress. I længden slider de sig selv 
op psykisk og fysisk. Dette problem er et meget tydeligt 
tegn på, at de har svært ved at være i begge modi. De kan 
ikke komme ud af den eff  ektive og fokuserede modus 
og slukke igen for alle tankerne om arbejdet. Om natten 
og tidligt om morgenen tænker de arbejdets forskellige 
udfordringer igennem, og mange bekymringer melder 
sig, som gør dem endnu mere ”alert” ­ på et tidspunkt 
hvor de har brug for dyb søvn, og hvor det er mere end 
okay at hellige sig familien og det ikke­arbejdsrelaterede.
Lystmodussen – som f.eks. kommer frem, når man til­
lader sig selv ægte afslapning – er ikke kun vigtig i 
ferierne. Den er også vigtig i weekenden. Ja – faktisk hver 
eneste dag. Mange ledere har familier, der klager over 
deres nærvær, og at de arbejder for meget. Meget af dette 
handler efter mine erfaringer om, at lederne hele tiden 
er i disciplinmodussen – også når de er derhjemme om 
aftenen eller i weekenden. Det kan gå et stykke tid, men 
i længden går det ikke. Lederne har behov for at lære, 
hvordan de kan få begge modi frem i hverdagen, og hvor­
dan de kan skelne mellem dem. 
For mange består dette i at sætte klare grænser for disci­
plinmodussen. Det kan f.eks. være, at man har aftalt med 
sig selv, at man ikke må tale i mobil eller ordne mails 
efter kl 18. Det kan handle om, at man aldrig arbejder på 
en lørdag. Hvordan man gør dette kan være forskelligt fra 
person til person. Nogen kan læse mails sent om aftenen 
uden problemer. For andre vil det gøre, at man slet ikke 
kan sove ordentligt og dybt. De skal i stedet slet ikke røre 
mails om aftenen og gå tidligt i seng. Så kan de måske stå 
tidligt op og klare noget arbejde, inden resten af famil­127ien vågner. Vi er forskellige, og forskellige arbejdsrytmer 
virker for os som ledere.
For de fl  este ledere skal grænserne være rimelig tydelige. 
Hvordan man håndterer en søndag kan være illustrativt. 
Mange ledere har behov for at klare mails, planlægge ugen 
og måske lave et oplæg om søndagen. Det skal klares, 
inden ugen starter (lad os sige at de har en spilleregel om 
aldrig at arbejde om lørdagen). Nogle ledere sætter så et 
par timer af om formiddagen, hvor familien sover længe. 
Måske suppleret med en time om aftenen. Andre vil 
hellere nyde dagen og så tage tre timer om aftenen. 
Andre igen vil helst have helt fri og så stå meget tidligt op 
mandag morgen. Man fi  nder ud af, hvad der virker for en.
Med tiden lærer man at håndtere dette. Man har vænnet
sig til at være i begge modi. Det betyder for mange mere 
erfarne ledere, at man så nemmere kan hoppe frem og 
tilbage mellem de to modi. Grænserne behøver ikke 
være så tydelige. Man kan godt gå lidt frem og tilbage til 
noget arbejde om søndagen. Eller lave noget arbejde på 
ferien og stadig slappe helt af. Man har lært at kontrollere 
disciplinmodussen, så den ikke kontrollerer en. Og man 
har lært styrken ved afslapningen og ved at være i lyst­
modussen. 
Kreativitet og de gode ideer
Lystmodussen er ikke kun god for lederen, fordi den 
modarbejder stress og gør lederen mere langtidshold­
bar. Lystmodussen er også god, fordi den gør os menne­
sker bedre til andre ting. Et af de vigtigste eksempler på 
dette for en leder er lystmodussens evne til at frembringe 
ideer. Se på Martin. Han ligger i den sidste uge en del i 128
sin seng. I grænselandet mellem søvn og vågentilstand 
og hvad sker der? Han begynder at få ideer til, hvordan 
han kan gøre noget anderledes, når han kommer tilbage. 
Ideer som han hurtigt må skrive ned for at huske dem og 
for ikke at komme ud af lystmodussen. Det er der mange 
ledere, der har oplevet. Efter et par ugers ferie begynder 
de at få en masse ideer. De tænker mere frit og kreativt.
Dette er der en grund til. Disciplinmodussen gør lederen 
eff  ektiv og fokuseret, og mentalt disponeres han i ret­
ning af det, man kalder konvergent tænkning. Tænkning 
der bevæger sig inden for samme spor, hvor man ikke 
går uden for de kendte rammer. Og en rationel tænkning 
der ikke tillader ideer, der ikke med det samme opleves 
som fuldstændig fornuftige. Lystmodussen, den ægte 
afslapning, det at man tillader sig at ligge og tryne den i 
sengen, får en anden tænkning frem: den divergente. Den 
divergente tænkning er kendetegnet ved, at man følger 
kreative, ikke rationelle og ikke kendte tanke mønstre. 
Det kan give mange problemer i den eff  ektive målret­
tede leders hverdag. Men det er super vigtigt for den 
leder, der gerne vil have nye ideer og kreative løsninger 
på nogle af de langsigtede udviklinger. Lederen, der ser 
mønstre i nye udviklinger på markedet eller ser behovet 
for nye elementer i strategien, er helt afhængig af denne 
tankemæssige innovation. Derfor er lystmodussen vigtig 
for den kreative leder, der fi  nder helt nye veje at gå.
Nu er det ikke kun ægte afslapning – som Martin der er på 
ferie – der kan generere denne form for kreativitet. Der 
er mange måder at få lystmodussen ind i en leders hver­
dag. Gamle venner og hobbies er kendte muligheder, som 
mange ledere gør brug af. Både for at leve et fuldt liv og 
have plads til et privatliv uden for lederjobbet, men også 
for at have aktiviteter i hverdagen der slipper tankerne 
fri. Mange lederideer er f.eks. også blevet undfanget i 129en lænestol, mens lederen er i gang med at læse en god 
bog. Pludselig slår inspirationen ned, tankerne fl  yder, og 
pling ­ så er ideen der, og lederen må rejse sig og hente 
en notesblok for at skrive det ned, inden der læses videre.
Det kan være svært for en ambitiøs og travl leder at lade 
en ugennemset email­indboks være. For i stedet at tage 
sig en lur. Eller gå en tur på stranden – uden at det er en 
del af en ny fi  tnessplan. Men det er super vigtigt. Det er 
dels afslappende, men det sætter også en række mentale 
og kropslige processer i gang, som er med til at genere 
indfald, ideer og nye perspektiver på tingene. En side af 
livet som ikke lader sig underligge disciplinmodussen.
Kreativitet, gode ideer og innovation er heller ikke noget,
som bare kommer af sig selv i en organisation. Hvis 
disciplinmodussen fylder for meget for lederne, kan det 
være svært at skabe de ”oaser” i organisationen, hvor 
grundlaget for kreativiteten ”gødes”. Tænk på pauserne 
ved kaff  emaskinen. Her er mange gode ideer undfanget, 
fordi folk taler sammen på en anden måde end til de for­
melle møder. Men eff  ektivitet, rationalitet og planlæg­
ning kan nemt få øje på pauserne, som noget der ikke er 
strengt nødvendigt. 
Struktur og liv
De to modi er i det hele taget ikke kun vigtige at forstå 
og kunne arbejde med personligt som leder. De 
gælder også for lederens syn på organisationen – og dem 
hun leder. Man kan fokusere meget på planer, rationel 
ressourcefordeling, procedurer, jobbeskrivelser osv. Alt 
det strukturelle som lederen pligtskyldigt kan arbejde for 
at få på plads på den helt rigtige og rationelle måde. Eller 
man kan se organisationen som fyldt af liv og menne­130
sker, der gør mange mærkelige ting, som ikke alle sam­
men giver lige god mening ud fra en rationel målestok. 
Begge dele er vigtige, men i mange organisationer og 
for mange ledere kan det være svært at give plads til det 
sidste. Livet med alle dets mærkværdigheder kan synes 
vanskeligt at kombinere med professionel ledelse og en 
professionel organisation.
Men en leder eller en organisation, der ikke kan rumme 
hele mennesker og deres liv, får mange problemer. Der er 
ikke megen plads til mangfoldighed og forskellighed. Det 
er svært at forvente loyalitet fra medarbejderne i svære 
situationer. Og man får ikke medarbejdere, der virkelig 
brænder for og er engagerede i deres job og organisation. 
Man må give plads til livet og få liv og struktur til at ar­
bejde sammen. Selvfølgelig skal det at være på arbejde 
ikke være som at holde ferie. Alle medarbejdere kan jo 
ikke tage en morfar, når det passer dem. Det handler dog 
om, at man kan arbejde på livets præmisser.
Mange ledere er bange for dette. Man kan nemmere 
kontrollere alt det strukturelle end livet med alle dets 
mangfoldigheder og mærkværdigheder. Livet kan synes
 uoverskueligt, uforudsigeligt og kaotisk. Og det er det 
også. Det er dog også styrken og det smukke ved det. 
For det giver kreativitet, udvikling og nye muligheder. 
Noget som det strukturelle og rationelle har svært ved at 
generere.
Se organisationen som en smuk have. Gennem årene 
er der skabt en planlagt struktur og orden. Men inde i 
det enkelte bed skal der helst være plads til det vilde og 
selvgroede liv. Ellers bliver haven for pæn og velfriseret. 
Den mister sin egenart og appel. Bliver kedelig. Den ge­
nererer ikke ny energi og inspiration. Denne balancegang 
må lederen kunne håndtere.131Man kan tale om to forskellige logikker. Den drifts­ og 
eff  ektivitetsorienterede logik der har et meget ratio­
nelt og strukturelt perspektiv på tingene. Kan det betale 
sig? Hvordan kan ”maskinen” optimeres? Og den mere 
udviklings­ og menneskeorienterede logik der rum­
mer forskellene, mærkværdighederne og det der ikke 
kan måles og vejes og tælles i kroner. En organisa­
tion skal kunne håndtere begge logikker. Og selv om de 
nemt kan ses som hinandens modsætninger, så er det 
bedre at se dem som hinandens forudsætninger. Uden 
mennesker med skæve ideer vil strukturerne stivne 
og med tiden kvæle engagementet. Uden struktur og 
eff  ektivitet vil mennesker mangle overskud og ressourcer.
Den gode leder ved, hvordan hun får begge logikker ind i 
sin ledelse, og hvordan man får dem til at arbejde sam­
men som yin og yang.132
133Ferie, fritid og det hele liv er måske ikke de mest oplagte 
emner på et professionelt lederkursus. Det er dog emner, 
enhver leder skal lære at håndtere i længden. Så det er jo 
oplagt at tænke over disse emner i sin ferie – hvis man 
vel at mærke kan skrue ned for disciplinmodussen og i 
stedet gøre det, medens man ser på solnedgangen. Så får 
man nok flere kreative ideer og tanker!
Hvis man gerne vil bruge ferien til noget helt andet, er 
det jo også okay. Ferier behøver ikke at være noget, en 
leder bruger til en eller anden form for ledelses mæssig 
udvikling. Yatzy, boglæsning eller en ridetur er også helt 
fint. Hvis man 2­3 uger kan fokusere udelukkende på det, 
er man ved at være en mere komplet og moden leder. En 
leder der ved, at lederrollen er en del af ens personlighed 
– ikke hele ens personlighed.Spørgsmål at tænke over134
Første spørgsmål:  Har jeg styr på de to modi?
Ved jeg, hvordan jeg fungerer, når jeg er i disciplinmo ­
dussen? Og hvordan jeg er anderledes, når jeg er i lyst ­
modussen? Kan jeg genkende forskellene på de to modi 
hos mig selv? Hvilke kendetegn er der ved mig, når jeg er 
i disciplinmodussen? Og når jeg er i lyst modussen? Kan 
jeg lige godt finde ud af begge dele? På samme tid? Eller 
har jeg brug for tydelige grænser mellem de to modi? 
Hvilke grænser fungerer for mig? Har jeg forskellige ri­
tualer, der markerer overgangen fra den ene modus til 
den anden? Kender mine omgivelser også disse ritualer?
Andet spørgsmål: Får jeg slappet ordentligt af?
Er jeg som leder en duracell­kanin, der knokler hele 
tiden? Laver jeg hele tiden planer oppe i hovedet og tænker  
på noget, som skal nås som en del af arbejdet? Hvordan 
kunne jeg slappe mere af i hverdagen, i weekenden og i 
ferierne? Har jeg svært ved virkelig at være nærværende? 
Har jeg haft modet til at spørge børn, fa milie og venner 
om dette? Har jeg forholdt mig ærligt til deres feedback? 
Hvilke ændringer har det givet anledning til/bør det give 
anledning til? Hvad er det, jeg virkelig bare gerne vil som 
person, fordi jeg har lyst til det? Tillader jeg mig selv nok 
at gøre dette? 
Tredje spørgsmål: Er jeg kreativ nok?
Får jeg kreative ideer nok? Hvad tyder på dette? Ved jeg, 
hvordan jeg skal leve mit liv for at få plads til de sider af 
livet, som er med til at generere ideer og kreative indfald? 
Hvad skal jeg konkret gøre? Får jeg det gjort nok i hver ­
dagen? Kan jeg godt lade mailboksen være? Tillader jeg 135mig selv at sidde og dagdrømme i en ellers travl hverdag? 
Har jeg mange undskyldninger over for mig selv, som jeg 
bruger til at udskyde disse lystorienterede aktiviteter? 
Hvad skal der til for at gøre det mere? Hvad ville der ske, 
hvis jeg næste weekend slet ikke tænkte på arbejdet? Kan 
jeg det?
Fjerde spørgsmål: Kan jeg rumme det hele liv?
Som leder skal jeg arbejde med det strukturelle – ingen 
tvivl om det. Men er der en fare for, at det strukturelle får 
overvægt og vanskeliggør livet i dets fulde kompleksitet 
og mangfoldighed? Både hos mig selv og i forhold til det 
jeg som leder ser og arbejder med i organisationen? Kan 
jeg rumme mine med arbejdere som hele mennesker? 
Giver jeg plads til dem på denne måde? Er det okay, at en 
af dem gerne vil sove længe, stege frikadeller på arbej ­
det og have sin hund med på arbejde? Er det noget, som 
har sin berettigelse i en professionel organisation? Er det 
overhovedet emner, vi taler om i ledelsen? Tør vi som 
ledere sige ja til det fulde liv – selv om vi mister kontrol 
og må acceptere mere kaos? Får jeg driftslogikken og ud ­
viklingslogikken til at spille sammen? 136
KAPITEL VIII
AUGUST
Susanne Vesterliden var totalt forberedt til ledermødet. 
Hun vidste lige hvilke argumenter, hun ville fremhæve. Ud-
viklingsafdelingens bidrag til værdiskabelsen skulle stå helt 
tydeligt frem. Hun vidste endda, hvordan hun ville sige det. 
Hun ville trække på en korn- og høstmetafor. Nu skulle Jens, 
salgsdirektøren, ikke få så nemt spil, når de skulle videre med 
deres budgetdiskussioner. Men hun ville starte med at rose 
ham for årets salg frem til i dag – både fordi det var rigtigt 
men også af taktiske grunde. Så kunne han ikke fuldstændig 
skyde hendes argumenter i sænk – som han havde gjort før.
Forhistorien gik helt tilbage til direktionens første budget-
seminar i maj måned. Her havde Jens totalt overrumplet 
hende. Direktionen skulle ﬁ  nde en ret stor besparelse i det 
samlede budget. Og han havde argumenteret for, at det var 
dødsensfarligt at spare i hans budget. Netop i disse trængte 
tider skulle der satses på salg. I stedet var det udviklings-
afdelingen, der måtte holde for. Den var efter hans over-
bevisning også overdimensioneret ift. det antal nye pro-
dukter, der kom ud af den. Han havde endda den frækhed 137at sige, at hendes afdeling mere mindede om et universitet. 
En off  entlig organisation hvor det mere er historie og med-
arbejdernes lyster, der bestemmer ressourcetildelingen. Det 
var i hvert fald ikke her, at værdien blev skabt i deres orga-
nisation.
Susanne var blevet så overrumplet, at hun kun kunne 
komme op med nogle halvdårlige argumenter for, hvorfor 
besparelsen ikke skulle være i udviklingsafdelingen. Jens 
havde haft let spil og havde hurtigt fået deres administre-
rende direktør med på sin tankegang. Den administrerende
 direktør var gået så vidt, at han var begyndt at komme med 
udspil til, hvordan Susanne kunne ændre i hendes budget. 
Susanne havde været virkelig frustreret efter seminaret. 
Jens’ udfald mod udviklingsafdelingen havde fra starten sat 
en dagsorden, hvor det lød som om, at de slet ikke var med 
til at producere værdi, men udelukkende skulle ses som en 
omkostning – der helst skulle minimeres. 
Denne frustration havde virkeligt påvirket hende hele som-
meren. I den første del af hendes ferie havde hun også svært 
ved at lade disse negative tanker ligge. Hun havde ﬂ  ere 
gange haft lyst til at ringe til Jens og råbe af ham. Heldigvis 
havde hun ikke gjort det, og efter et par ugers afslapning var 
hendes tankebaner begyndt at ﬁ  nde andre veje. Hun 
formåede til sidst at kunne abstrahere fra det.
Men noget måtte jo stadig gøres. I slutningen af august skulle 
direktionen mødes igen, og her måtte hun mere i off  ensiven. 
Ellers ville hendes afdeling jo blive slagtet. En lørdag efter-
middag besluttede hun sig for at cykle en tur ud af byen. Hun 
nød den varme vind. Da hun kom ud på landet, kunne hun 
se, at ﬂ  ere bønder var begyndt at høste. Ikke alle, men nogen. 
Det måtte være svært at vide, hvornår man skulle høste kor-
net. Vejrudsigten sagde, at der var omslag på vej. Hvis man 
lige trak det et par dage for meget, så kunne det hele ende 138
i regn. Hvordan får man skabt den optimale produktion af 
korn – den optimale værdi?
Det var midt i disse overvejelser, at lynet slog ned i hende. 
Hvis bonden ikke lagde korn til side til såningen næste år, så 
ville det måske nok betyde en masse salg nu, men næste år 
ville der være problemer, når man skulle så. En super meta-
for for udviklingsafdelingen. Det handlede om, at man skulle 
sætte ressourcer af til fremtiden og ikke kun til salget her 
og nu. Værdi er mange ting. Det er både at sælge og skabe 
indtægter nu, men det er også at skabe grundlaget for frem-
tidens indtægter. I det hele taget handler det om at se på 
værdiskabelse både nu og i fremtiden – og ikke kun foku-
sere på salg, indtægter og omkostninger her og nu. Nu havde 
Susanne fået sin off  ensiv på plads.
På den ene side bliver man ikke nødvendigvis en bedre 
leder af at være en dygtig og uddannet økonom. Mange 
ledere har slet ikke indsigt i og ansvar for økonomien 
i deres organisation – og det er der ingen problemer i. 
Men et forsimplet eller for snævert syn på økonomi kan 
på den anden side være med til at give en leder et forkert
perspektiv på, hvad der ledelsesmæssigt er klogt at 
gøre i en organisation. Noget af det allervæsentligste 
er at kunne skelne mellem den årlige omsætning og 
den samlede værdiskabelse. Vi skal derfor starte med 
at se på, hvad værdi er for noget, og hvordan man som 
leder skal arbejde med at skabe værdi. God ledelse 
handler også om at få organisationens værdiskabelse og 
den individuelle værdiskabelse til at gå hånd i hånd. Vi 
skal se på, hvordan man som leder kan arbejde med dette. 
Vi skal også se på forskellen mellem det at være leder 
og ejer, når man ser på værdiskabelse. Til sidst tager jeg 
forskellen mellem det at være en privat virksomhed og 
en off  entlig organisation op – er der ledelsesmæssig 
vigtig forskel på, om man er det ene eller det andet?139Værdiskabelse og 
ledelsesopgaven knyttet 
dertil
Når man høster kornet, er det nemt at se, at der er 
skabt noget. Det er groet ude på marken, og nu tager
man det ind. Det er selvfølgelig heller ikke lige meget, 
hvor mange fold der er på hvert strå. Men selv om det 
er nemt at se, at der er skabt noget, så er det ikke nemt 
at sige, hvad værdien egentlig er. For hvis man har en 
masse korn, ingen vil købe lige nu, og man ellers ikke har 
noget at bruge det til, så har man kun reddet sig selv en 
omkostning til at oplagre det. Først når man fodrer 
dyrene med kornet, planter kornet igen eller sælger kor­
net til en tredje, kan man sige, at der er skabt en værdi. 
Og selv her kan det være svært at bestemme værdien – 
hvor stor den er. Hvis man fodrer dyrene med kornet, så 
giver det jo liv og vækst, men hvilken værdi er der skabt? 
Det afhænger jo af, om man en dag selv kan spise dyret 
eller sælge det til en anden. Og her er vi fremme ved en 
økonomisk pointe, som stammer helt tilbage fra Adam 
Smith. Tingene har ikke en værdi i sig selv. For eksem­
pel bestemt ved hvad det har kostet at producere dem. En 
ting (f.eks. en vare) får først en konkret værdi, når den 
bruges til noget af en selv, som man tillægger værdi, eller 
når man sælger eller bytter den på et marked. Det, den 
sælges for, er udtryk for denne værdi.
Så når Jens’ salgsafdeling sælger en vare til en kunde, 
der betaler, skabes der en værdi, men der kan også være 
mange andre værdiproducerende aktiviteter i en organi­
sation. Måske kan en helt ny radikal ide i morgen ­ skabt 140
i organisationens udviklingsafdeling ­ være den største 
værdiskabende aktivitet i virksomhedens historie. Hvis de 
altså formår at udnytte denne ide og få skabt og markeds­
ført et produkt eller en serviceydelse på basis af den.
Der er altså ingen tvivl om, at der skabes en værdi, når 
vi sælger et produkt. Men dermed bliver salg eller pro­
duktion af en serviceydelse ikke den eneste eller vigtigste 
værdiskabende aktivitet. Når vi høster kornet eller sår det 
igen, så skabes et potentiale for fremtidig værdi skabelse. 
Susanne har fuldstændig ret. Udviklings afdelingen 
skaber på denne måde også værdi. I hvert fald hvis or­
ganisationen formår at tage ideerne fra denne afdeling 
og omforme dem til produkter, de kan sælge på et marked 
med en fortjeneste. Det er denne komplicerede værdiska­
belse, som organisationen skal have for øje, når den 
laver budgetter og fordeler organisationens ressourcer.
Fordelingen af næste års ressourcer til forskellige orga­
nisatoriske enheder og aktiviteter skal forsøge at opti­
mere organisationens samlede værdiskabelse. 
Hvilken situation stiller det den enkelte leder i? Man kan 
sige, at den enkelte leder står over for følgende situation:
                 Min ledelsesopgave =
Jeg skal som leder skabe en bestemt værdi ud fra de 
ressourcer, som min afdeling får tildelt. Og årets budget­
fordeling handler således om at sikre en rimelig retfær­
dig fordeling af værdiforventningerne og ressource­
tildelingerne, så alle lederne står med nogenlunde 
samme ledelsesudfordring. I udgangspunktet skal det 
gerne gøres således, at der efterfølgende kan være en for­
ventning om, at alle lederne med et budget har en rimelig Værdiskabelse
Ressourcer141chance for at producere den værdi, de har ansvaret for, 
med de ressourcer de har.
Nu kan man som leder gå til denne ledelsesopgave på 
to principielt forskellige måder. Lad os kalde den første 
måde ledelsesregime 1. Inden for dette ledelsesregime 
vil lederen argumentere for, at det udelukkende er hans 
ansvar at sikre, at den planlagte værdi skabes i løbet af 
året med brugen af de ressourcer, der nu er blevet sat af 
i budgettet. Når man har de årlige budgetseminarer, er 
det topledelsens ansvar at sikre, at budgettet indeholder 
ressourcer nok til, at dette er muligt. Det er lederens for­
ventninger til topledelsen. Ellers kan man som individuel 
leder ikke tage ansvaret for at producere den planlagte 
værdi. Så hvis ressourcetildelingen mindskes, må for­
ventningen om værdiskabelsen også mindskes. Og om­
vendt: hvis der skal produceres mere værdi, så skal der 
tilføres fl  ere ressourcer. Brøken lægger fast.
Ledelsesregime 2 ser helt anderledes på det. Her er 
ledelsesopgaven at optimere brøken ”værdiskabelse/
ressourcer”. Brøken siger noget om, hvor god man 
er til at skabe værdi, for de ressourcer man har. Dette 
gælder for organisationen samlet, og det gælder for den 
enkelte leder. I ledelsesregime 2 vil lederen selv tage på 
sig at forsøge at optimere brøken. Hvordan kan jeg som 
leder forsøge at skabe endnu mere værdi, for de ressour­
cer jeg har? Eller hvordan kan jeg skabe denne værdi 
med et mindre forbrug af ressourcer? Her udvider man 
ledelsesansvaret. På fl  ere måder. Man har ikke bare an­
svaret for at få værdi og ressourcer til at hænge sam­
men, man har også ansvar for at arbejde med at forbedre 
denne sammenhæng (brøken). På denne måde får man 
også ansvar for at optimere organisationens samlede 
værdiskabelse i forhold de ressourcer, organisationen 
råder over. Og derved får man et ansvar sammen med 142
resten af organisationens ledelse for at få den samlede 
ressource fordeling til at hænge sammen – det er ikke 
længere bare topledelsens ansvar at få dette på plads. Det 
kan være en del af dette ansvar, at man f.eks. siger: ”Okay 
– hvis vi har et trængt budget i år, og vi fremadrettet har 
brug for mere omsætning, så vil jeg i år gerne forsøge 
at skabe samme værdi i udviklingsafdelingen for et 
budget, der er reduceret med ti procent. Det tror jeg kan 
lade sig gøre. Måske ikke hvert år men i år kan det for­
mentlig lade sig gøre af følgende grunde…”. Man tager 
altså på sig som leder at forbedre brøken, fordi organi­
sationen har brug for det.
Er ledelsesregime 2 bedre end ledelsesregime 1? I mange 
organisationer har forventningen til lederne været som 
i regime 1, så man kan vel ikke sige, at det er udtryk for 
dårlig ledelse at leve op til denne måde at tænke på. Man 
fi  k et budget, og så var det eneste afgørende, at man 
leverede de forventede resultater. I organisationer med 
en patriarkalsk og straff  ende topledelse har man ofte 
arbejdet på denne måde. Man må dog alligevel sige, 
at ledelsesregime 2 er udtryk for bedre ledelse. At man 
netop er leder og ikke bare ressourceforvalter, fordi man 
hele tiden forsøger at forbedre brøken. Man kan sige, at 
brøkens størrelse er udtryk for, hvor megen ledelses­
kraft og ­snilde man som leder kan udvise. En god leder 
vil skabe en bedre brøk end en dårlig leder. Man kan også 
argumentere for, at i regime 2 tager lederne et større 
og mere helhedsorienteret ansvar, hvilket betyder, at 
organisationen som helhed bliver bedre til at fi  nde 
måder, hvorpå man kan forbedre brøken. Og det er super 
vigtigt. For hvis en organisation er god – og bedre end 
et gennemsnit af organisationer – til at skabe værdi for 
de ressourcer, den har til rådighed, hvad sker der så? Så 
kommer ressourcerne med tiden fl  ydende til udefra. Det 
kan lyde mærkeligt, men tænk over det? Hvis du som in­143vestor vil placere din kapital, hvor vil du så gøre det? I 
organisationer der er gode til at skabe værdi, for de 
ressourcer de får tilført. Og hvis du er arbejdstager, hvor 
vil du så arbejde? I organisationer hvor du er med til at 
få skabt mest mulig værdi ud af det, du laver. En orga­
nisation, der er god til at optimere brøken gennem god 
ledelse, vil med tiden derfor opleve, at både gode med­
arbejdere og investorer står i kø. En positiv spiral er skabt!
Individuel værdi og 
organisatorisk værdi
At leve inden for ledelsesregime 2 er selvfølgelig ikke 
det samme som, at en leder bare skal acceptere, at 
nu skal man så producere samme værdi for det halve 
budget næste år. Der er grænser for, hvad der kan lade 
sig gøre. Men den gode leder vil hele tiden arbejde med at 
udforske disse grænser. 
Der er igen principielt to ledelsesmåder at forbed­
re brøken på. Hvis man innoverer, vil man ofte kunne 
skabe mere værdi for de samme ressourcer. Hvis man 
eff  ektiviserer, vil man kunne skabe den samme værdi 
for færre ressourcer. Det er to forskellige tilgange, som 
på den korte bane kan virke som hinandens modsæt­
ninger og kan modvirke hinanden. Eff  ektivisering kan 
sætte en konvergent tankegang i gang, der gør en mere 
divergent kreativ tankegang vanskelig samtidig og der­
for kan modvirke ideudvikling. Men som vi så for et par 
kapitler siden, kan de to tankegange også være hin­
andens forudsætninger på den lange bane. Eff  ektivi­
sering i en periode frigør ressourcer, som kan bruges 144
til udviklinger, der bliver næste periodes innovationer, 
som igen muliggør nye eff  ektiviseringer.
Men hvad er afgørende, når lederen gerne vil forbedre 
brøken både gennem eff  ektivisering og innovation? Det 
er, at hun kan få medarbejderne med på at skabe denne 
forbedring. Måske kan man godt top down presse en 
eff  ektivisering igennem i en periode, uden at det for­
ringer værdiskabelsen. Men konstante eff  ektiviseringer
igennem fl  ere perioder uden tab af værdiskabelse 
kræver, at medarbejderne er med til at tage ansvar for 
brøken. Det er medarbejdernes samlede indsats (f.eks. 
i en afdeling), der skal forbedre brøken gennem eff  ek­
tivisering og innovation. I den sidste ende kan dette kun 
gøres ved, at medarbejderne arbejder eller samarbejder 
på nye måder. De skal hver især være med til at skabe 
mere værdi eller skabe den nuværende værdi på mere 
eff  ektive måder. De skal være motiverede til at skabe 
mere organisatorisk værdi – både alene og sammen – 
bare fordi det er muligt, og fordi de ser det værdifulde 
i det, de laver sammen som organisation. Det kræver i 
længden, at den organisatoriske værdi kobles til det, de 
som individer opfatter som værdifuldt.
Det er her, at lederindsatsen skal sættes ind. Skabes 
der ikke en sammenhæng mellem den organisatoriske 
værdiskabelse og det individerne tillægger værdi, vil 
lederen i den sidste ende ikke kunne være med til at 
forbedre brøken. Det er også her, at organisationens am­
bition er så afgørende. Tror medarbejderne på den? I en 
sådan grad at de er villige til at strække sig og give noget 
ekstra af dem selv, fordi de oplever visionen som værende
 udtryk for noget, de også selv tillægger værdi.
Det er netop her, at ledelse i regime 2 er mere fornemt 
end ledelse i regime 1. I regime 1 ville med arbejderne 145bare kræve mere i løn – ofte med lederens accept – 
hvis man skulle producere mere. Og så er man lige 
vidt, for så er brøken ikke forbedret. I regime 2 tror 
ledelsen på, at man kan lede så godt, at man kan få sine 
kolleger og medarbejdere med på at arbejde på denne 
værdi­brøk­forbedrende måde. Primært fordi det er lyk­
kes at koble det individuelle værdifulde med den orga­
nisatoriske værdiskabelse.
Ejerskab, værdi og 
armslængde
Indtil videre har vi set på denne problematik ud fra den 
ansatte leders perspektiv, men ejerskabet af en organ­
isation har også betydning for en organisations evne til at 
skabe værdi. Ejeren eller ejerne er med til at bestemme, 
hvad værdi er for en organisation. Selvfølgelig er der en 
værdi i at sælge noget på et marked, at skabe en off  entlig 
serviceydelse af god kvalitet eller at skabe et vist økono­
misk overskud i løbet af regnskabsåret. Men den brede­
re opfattelse af værdi påvirkes af ejernes forventninger. 
Ejerne kan bestemme, at andre forhold er værdifulde for 
dem. Trivslen i organisationen, det at være loyal overfor 
trofaste medarbejdere eller at bidrage til samfundsud­
viklingen generelt på en positiv måde er eksempler på 
forhold, der ikke kan udveksles på et marked eller afspe­
jles i det økonomiske regnskab, men som en ejer kan be­
stemme som værende af stor værdi, og som derfor også 
får værdi i organisationen.
Jo mere man som ledelse arbejder ud fra ledelsesregime 
2 og gerne vil have medarbejderne inddraget i værdiska­
belsen og arbejdet med at forbedre brøken, jo mere spiller146
 ejernes værdiforestillinger en rolle for ledelsen. Det kan 
f.eks. være yderst vanskeligt at få medarbejderne til at 
strække sig og eff  ektivisere deres egen måde at arbejde 
på, hvis ejernes eneste værdiforestilling er det økono­
miske overskud, og at det gerne minimum skal ligge på 
5%’s forrentning af den investerede kapital. Det er nem­
mere at få medarbejderne med, hvis ejerne både tillægger 
gode relationer på arbejdspladsen, en bæredygtig pro­
duktion og en rimelig forretning (måske er 5% ok) værdi.
Derfor er ejerskabet vigtigt for ledelsens måde at fungere 
på. Organisationer kan have svært ved at gå ind i ledelses­
regime 2, hvis ejerskabet ikke udøves/forvaltes på den 
rette måde. Her nærmer vi os en svær ledelsesmæssig 
balancegang. Ejerne skal på den ene side inddrages i den 
ledelsesmæssige udvikling af organisationen – f.eks. 
gennem en bestyrelse. På den anden side skal ejerne eller 
deres repræsentanter i en bestyrelse også give plads til 
den professionelle ansatte ledelse. 
Erfaringsmæssigt er det vigtigt at få bestyrelsen med 
ind over ambitionen og de organisatoriske værdier. En 
organisations ambition og værdier kan ikke være i 
modstrid med dens ejers interesser og synspunkter. 
Det er også en god ide, at bestyrelsen nikker til de af 
ledelsen udarbejdede strategier, mål og budgetter. For 
det er disse forhold, som skal sikre værdien og få or­
ganisationen til at realisere ambitionen. Men samtidig 
er det også vigtigt, at ledelsen får operationel frihed til 
selv at udforme strategierne, lave ressourcefordelingen 
og beslutte budgettet. 
Denne balancegang er vigtig og svær. Der er mange go­
vernancemæssige forhold at tage stilling til – forhold 
der siger noget om, hvordan bestyrelse og topledelse skal 
forvalte deres roller og samspil. Jeg vil her kun komme 
ind på ét punkt – nemlig det man i det off  entlige kalder 147”armslængde­princippet”. Et princip som sagtens også 
kan bruges i det private, da det udtrykker et generelt 
ledelsesprincip. Armslængde handler om, at styringen 
af en organisation oppefra (f.eks. fra en minister eller 
ministerium) skal fokusere på det allermest centrale og 
ikke gå i detaljer. Man skal f.eks. ikke begynde at blande 
sig i, hvilke helt konkrete personer der kan komme ind 
på et universitet (som studerende eller ansat), men det 
er vigtigt, at man tager ansvar for den generelle kvalitet 
i ydelsen til borgeren, og hvem der generelt er berettiget 
til den.
Armslængdeprincippet kan bruges i forståelsen af be­
styrelsens rolle – ja i det hele taget til at forstå hvordan 
ledelsesrelationen skal foregå hele vejen ned gennem 
ledelseskæden. Man kan sige, at det udtrykker følgende 
hensigt: ”Ja – det kan godt være, at du er min chef, men 
det betyder ikke, at du kan ”overrule” mine ledelses­
beslutninger på dette konkrete og detaljerede niveau. 
Du må holde dig til det overordnede niveau – leverer
jeg den aftalte værdi, arbejder jeg i forhold til ambi­
tionen og virker strategier og budgetter fornuftige i 
den sammen hæng, så må du give mig et ledelsesrum”. 
Hvis man som ejer eller overordnet leder ikke accepterer 
dette, så sætter man ledelsesmuligheden ud af kraft på 
de underordnede niveauer. Så degraderer man lederen 
til admini strator. Susannes administrerende direktør er 
godt på vej til dette, når han begynder at komme med 
udspil til, hvordan budgettet for udviklings afdelingen 
skal sættes sammen. Så degraderer han Susanne til 
administrator af noget, som han har besluttet hen over 
hovedet på hende. Det kan godt være, at det virker 
naturligt i situationen, eller at han gør det for at hjælpe 
Susanne, men god ledelse er det ikke. Hvis han gerne vil 
hjælpe, skal han gøre det under fi  re øjne, og kun hvis Su­
sanne selv beder om sparring.148
Off  entlig og privat
Der er mange forestillinger om, hvordan ejerskabet 
påvirker ledelsessituationen. Ikke mindst om 
forskellen mellem om man har det off  entlige eller privat­
personer som ejere. Lad mig sige det med det samme. Jeg 
synes ikke, at der er store forskellige i forhold til princip­
perne for god ledelse. Jeg kan selvfølgelig sagtens fi  nde 
nogle generelle forskelle i dag, men ved nærmere studie
handler disse om forskellige historiske udviklinger og 
deraf følgende forskellige ledelseskulturer – ikke om 
store principielle forskelle. Lad os se på et centralt ek­
sempel på forskel i ledelseskultur.
Der er mange – ikke mindst off  entlige – ledere, der 
taler om, at ledelsessituationen er mere kompleks i en 
off  entlig organisation, fordi der er så mange hensyn, 
der hele tiden skal tages højde for. Politikerne blander 
sig, de off  entlige budgetter skifter hele tiden så man kun 
kan regne med noget et år frem i tiden, lovgivningen skal 
man følge, akkrediteringer og andre kontrolsystemer 
skal man leve op til, borgerne er tæt på og klager, de an­
satte og deres fagforeninger har meninger om alting osv. 
Der er altså mange komplekse relationer man indgår i, og 
mange hensyn man skal leve op til, og de kan sagtens gå 
i modstridende retninger. Man taler nogle steder om, at 
man er udsat for krydspres. Ja – man får faktisk på for­
nemmelsen, at det nærmest er umuligt at lede i denne 
situation – og derfor lidt okay hvis man ikke gør det og 
mere er administrator eller forvalter end leder.
Det er ikke principielt forskelligt i det private. Her er 
der også ejere og bestyrelser, der blander sig på utidige
måder, hvis de ikke tænker sig om (og lever op til 149armslængdeprincippet). Her er der også skiftende øko­
nomiske situationer – og der er heller ingen, der kom­
mer med en række ekstra ressourcer, hvis man synes, det 
bliver svært at få det hele til at hænge sammen. Ja, man 
kan godt lave budgetter for mange år frem, men disse 
budgetter er ikke meget værd, hvis man som privat or­
ganisation ikke selv har tjent pengene ind og har vist, at 
man er noget værd på et marked. Selvfølgelig kan en rig 
ejer forgylde en organisation, men det er ikke god gover­
nance, da det som regel leder til selvfedme og slendrian. 
Det private skal også følge en stadig stigende mængde 
lovgivning og andre former for kontrolsystemer. Prøv 
bare at tænke på en farmaceutisk virksomhed, der skal 
have tilladelse til at markedsføre en pille internationalt. 
De ansatte er også medlemmer af stærke fagforeninger 
– og netop fordi der er tale om private organisationer, er 
der ingen fi  nere hensyn, der taler for løntilbageholden­
hed. Og det kan godt være, at man ikke taler så meget om 
borgere, men i en privat virksomhed har kunderne altid 
ret – eller bør have det. Ellers eksisterer man ikke i læng­
den. Så hvor er den store forskel?
Både i det off  entlige og i det private er der behov for god 
ledelse, der kan håndtere disse mange hensyn. Men i 
stedet for at se dem som krydspres, der stivner og 
handlingslammer lederen, skal man se dem som hensyn, 
der giver dilemmaer. Og det er netop lederens arbejde 
med at forstå og håndtere disse dilemmaer, der gør or­
ganisationen bedre rustet til at overleve i sin omverdens­
situation. Når mange taler om, at off  entlig ledelse er mere 
kompleks, så handler det nok mere om, at det off  entlige 
tidligere generelt har arbejdet meget inden for regime 1 
og nu er langsomt på vej ind i regime 2. Her er der mere 
ledelse, fl  ere hensyn og mindre administration, og det 
kan selvfølgelig mærkes som en stor og svær forandring. 
Men den gode ledelse er den samme begge steder.150
151Værdiskabelse er på mange måder det, en organisation 
handler om. Det sker året rundt – ikke kun i august. På 
samme måde som med bonden. Ja – høstningen er en 
tydelig værdifuld aktivitet, men meget går forud, før 
man kan høste i august. Som organisation og leder er det 
vigtigt at have styr på, hvad der er det værdiskabende. 
Men mange organisationer taler ikke tilstrækkeligt om 
det. De taler kun om produktion og økonomi. Og selv­
følgelig er dette afgørende spørgsmål i forhold til værdi, 
men værdispørgsmålene er bredere end som så. 
Derfor er det vigtigt at reflektere over – både alene og 
fælles i ledelsen – hvad er det værdifulde for os, og hvil ­
ke værdistrømme skal vi have styr på udover de typis­
ke økonomiske? Det er også vigtigt at reflektere over, 
hvordan værdispørgs målene hænger sammen opad mod  
bestyrelsen og nedad mod medarbejdere. Så man får en 
organisation, der er alignet i forhold til den værdi, den 
skal skabe.Spørgsmål at tænke over152
Første spørgsmål:  Har jeg styr på værdien?
Kan jeg kort og præcist redegøre for, hvilken værdi den 
organisatoriske enhed, jeg har ansvar for, skaber? Kan 
jeg redegøre for dette så skarpt og pædagogisk, at mine 
medledere er enige med mig? Arbejder jeg konstant for 
at forbedre denne værdi gennem innovation? Arbejder 
jeg konstant for at lave værdien mere effektivt? Kan jeg 
se mig i spejlet og ærligt sige, at jeg arbejder i ledelses ­
regime 2? Tager jeg et bredere ledelsesansvar på mig, 
hvor jeg ser en større organisatorisk helhed, hvor vi alle 
sammen skaber den samlede organisatoriske værdi? Er 
vi som organisation så gode til at skabe værdi for de res ­
sourcer, vi har til rådighed, at omverdenen står parat 
med flere ressourcer? Hvad er tegn på det? Hvis ikke – 
hvad gør vi så ved det?
Andet spørgsmål:  Får jeg medarbejdernes værdipotentiale 
udløst?
Kan organisationens ambition og værdier virke motive­
rende på medarbejderne, eller er der for meget fokus kun 
på produktion og økonomi? Arbejder vi reelt med vores 
værdier, og diskuterer vi åbent hvad vi tillægger værdi? 
Eller er det mest udtryk for en pæn overflade, som med­
arbejderne nemt gennemskuer? Arbejder jeg som leder 
med at få sammenhæng mellem organisationens am ­
bition og værdier, det mine medarbejdere som individer 
oplever som værdifuldt, og den værdi de er bedst til at 
udløse? Ved jeg, hvilket værdipotentiale medarbejderne 
har – både individuelt og sammen – og får jeg det udløst 
optimalt? 153Tredje spørgsmål:  Hvordan påvirker organisationens ejere 
værdierne?
Kender jeg som leder ejernes værdiprioriteringer? Er 
ejernes værdier appellerende og motiverende? Kan jeg 
”sælge” dem til medarbejderne? Accepterer jeg dem 
selv? Sympatiserer jeg endda med dem? Hvis ikke – hvad 
så? Taler vi om disse spørgs mål i ledergrupperne? Har 
jeg haft en god snak med min leder om det? Påvirker 
ejerne organisationen på en ordentlig måde? Holder de 
armslængde? Gør min chef? Taler vi i ledergrupperne 
om disse principper for, hvordan man kan ”blande sig” 
i niveauet nedenunder? Og hvordan man sikrer, at der er 
alignment omkring værdiskabelsen?
Fjerde spørgsmål:  Er der forskel på offentlig og privat 
ledelse?
Er min ledelsesopgave kompleks og svær? Og handler det 
om sektor? Spiller sektoren en rolle for mit lederskab? 
Hvor mange ledere kender jeg fra den anden sektor? 
Snakker jeg om ledelse med dem? Kunne jeg lære noget 
af ledere fra den ”anden verden”? Kunne de lære noget af 
mig? Kunne jeg overveje at blive leder i den anden verden 
– hvorfor? Hvorfor ikke? Har jeg respekt for ledelse i den 
anden sektor?154
155KAPITEL IX
SEPTEMBER
Puha – det var godt nok hårdt at komme op her til morgen på 
trods af at han vågnede tidligt. Han lå og vendte og drejede 
sig. Han sov for lidt og tænkte for meget. Han savnede også 
solen, sommeren og lyset. Ferien syntes allerede langt langt 
borte. Og efteråret var kun lige begyndt – hvordan skulle det 
ikke ende? Peter Hansen stod under bruseren og blev over-
mandet af mange tanker. Hvordan gik det egentlig med hans 
virksomhed? Nogle perioder syntes han, at det gik super. Lige 
efter et stort salg, eller når de havde sendt en stor for sendelse 
afsted. Andre gang var han noget i tvivl. Når salget ikke gik 
så godt. Eller når en produktion var blevet meget dyrere end 
beregnet. Åh – han stod under det varme vand og blev helt 
nervøs. Hvordan skulle det gå? Han knoklede på livet løs 156
hver dag, men var det nok? Selv under den varme hane løb 
det ham koldt ned af ryggen. Gad vide om dette blev en god 
dag...? Og var han egentlig dygtig nok til at klare sig som led-
er af denne virksomhed? Måske skulle han blive ansat igen?
Senere på dagen sad han i bilen på vej til Herning. Skulle til et 
vigtigt kundemøde. Igen kørte tankerne løs. Om hvor vigtigt 
mødet var. Hvordan det skulle gå med salget i denne måned, 
hvis mødet ikke blev en succes. Osv. Han var ved at gøre sig 
selv godt nervøs, men han havde svært ved at kontrollere 
tankerne. Pokkers! Han ﬁ  k øje på en stor afbrændt mark med 
en traktor på og tænkte kort, at han misundte land manden 
hans situation og arbejde. Det var simpelt og nemt. Når 
høsten var i hus, så vidste man, hvad klokken var slået. Var der 
overskud eller underskud? Og hvor god var høsten ift. sidste 
år? Bare man havde det på denne måde, så man ikke altid stod 
med usikkerheden og alle de eftertænksomme tanker.
Men når han tænkte det igennem, så kunne han jo godt 
se, at det nok heller ikke var så nemt for landmanden. For 
det første var det i dag jo en ret pæn virksomhed med store 
investeringer i udstyr osv. For det andet havde man jo 
typisk mere end bare kornproduktion. Man holdt dyr, solgte 
varer på gården og meget andet. For det tredje var en stor 
kornhøst som regel ikke lig et godt salg og overskud det år. 
For hvis alle de andre også havde haft et kanonår, så ville 
prisen bare gå ned. Det vigtige var at producere mere end 
nabobonden eller mindst lige så meget. At gøre det bedre end 
gennemsnitskonkurrenten. For det fjerde skulle man jo sta-
dig bestemme, hvor meget korn der skulle sælges her og nu, 
og hvor meget der skulle ligges til side som såkorn. Så land-
manden stod også med en masse usikkerheder og tvivl – det 
var Peter ikke alene om.
I det hele taget vidste Peter jo godt, at de mange tanker var 
en del af lederjobbet og ansvaret. Han havde dem jo også før 157han startede sin egen virksomhed – da han var ansat led-
er. Her var der også en masse overvejelser. Det var jo også 
det, der gjorde lederjobbet spændende og udfordrende. Men 
tankerne kunne være svære at styre. De var der hele tiden og 
kunne overmande en. Og gøre tingene sværere for en. Pe-
ter var i hvert fald inde i en periode, hvor han ikke syntes, 
at det hjalp med alle disse tanker frem og tilbage. Se bare 
nu. Han var ikke engang fremme ved mødet i Herning, men 
han kunne allerede mærke, at skjorten begyndte at klæbe. 
Pokkers – denne nervøsitet hjalp slet ikke på situationen. 
Bare han kunne lukke for tankerne. Han prøvede at tænde for 
radioen og P1. Måske kunne han aﬂ  ede sin egen opmærk-
somhed…
Måske er Peter lidt i den nervøse ende – det kan godt 
være. Men på den anden side er jeg sikker på, at alle 
ledere kan genkende det med at vågne tidligt og ligge 
og tænke forskellige ting på jobbet igennem – også selv 
om de har brug for den uforstyrrede søvn. Ja – efter min 
erfaring er der faktisk en hel del ledere, som ligefrem 
har svært ved at sove, fordi tankerne bare kværner løs. 
Nogle ledere tænker endda så meget over deres job, at 
dagens og morgendagens udfordringer fi  nder vej til 
deres drømme. Deres søvn bliver let og overfl  adisk, og 
de får endnu sværere ved at sove ordentligt – og en ond 
cirkel er skabt.
I det hele taget er god ledelse også et spørgsmål om 
lederens psykologi – og evne til at arbejde med denne. 
Der er en tæt forbindelse mellem lederens indre styrke 
og lederens evne til at lave god ledelse udadtil. Vi skal i 
det følgende tage en række personlige og intime forhold 
op. En rejse ind i lederens eget tankeunivers. Men jeg vil 
stadig opfordre til at dele oplevelserne fra denne rejse 
med andre.158
Eftertænksomhed og det 
at håndtere refl  eksionen
Som leder kommer man ikke langt, hvis ikke man er 
aktiv. Man skal producere, beslutte, holde møder, in­
vestere, sætte mål, ressourceallokere osv. Denne aktive 
modus hænger godt sammen med lederens vilje og evne 
til at tænke over, hvad der skal gøres. Men når man har 
handlet og produceret, så er det også naturligt at stille 
sig selv eftertænksomme spørgsmål, om hvor godt det 
går, om man gør det rigtige, og om man kunne have gjort 
det bedre? Det er ikke nok at så og høste, man må også 
tænke over, om høsten er god, og hvordan den kunne 
blive større næste år. Det er oplagte tanker for bonden 
efter høsten. For den moderne leder vil denne eftertænk­
somme og lidt mere passive modus forekomme hele året.
Eftertænksomhed er en vigtig lederkvalitet. Tvivlens 
nådegave gør, at man ikke bliver skråsikker og selvfed. 
At man naturligt spørger sig selv: kunne vi have gjort 
det bedre og anderledes? På denne måde sætter man sig 
selv og sin organisation i læringsmode. Men som vi så 
med Peter Hansen, så er denne tvivl og eftertænksom­
hed et tveægget sværd, som man som leder nemt kan 
komme til at skære sig selv på. For hvor slutter efter­
tænksomheden? Man kan altid tænke en tanke mere. 
Og hvad sker der, hvis man tvivler på så meget, at man 
også begynder at tvivle på sig selv? Så er tvivl og efter­
tænksomhed ikke kun en nådegave men kan være start­
en på et psykologisk problem. Se på Peter. Tankerne om 
mødets vigtighed gør det ikke nødvendigvis nemmere 
for ham at performe til mødet. Det er godt at være sat 
op til mødet, men ikke godt at være nervøs og usikker 
på sig selv.159Derfor er det vigtigt for en leder at vide, hvordan man 
håndterer dette tveæggede sværd, som den eftertænk­
somme refl  eksion er. Hvordan kan man vurdere sig selv og 
organisationens præstationer uden at ende med at blive 
usikker på selv? For det første er det en hjælp for mange 
at vide, at denne fare ”goes with the job”. Som leder skal 
du kunne håndtere usikkerhed og risiko. Beslutninger 
skal træff  es, men du vil ikke altid have fuld sikkerhed 
for, at du træff  er den helt rigtige beslutning. Det handler 
om, hvordan tingene vil udvikle sig i fremtiden. Og her 
kan det vise sig, at fremtiden bliver anderledes, end vi 
troede – selv ud fra vores bedste prognoser som vi har 
lavet så godt som muligt. Usikkerhed er altså ikke et indi­
viduelt psykologisk problem for den enkelte leder, men et 
vilkår der ikke kan tænkes væk, men som man må lære at 
acceptere og leve med.
For det andet har Peter Hansen en pointe, når han tænker
 over, at bondens præstation ikke bare skal vurderes ud 
fra sig selv, men må sættes i forhold til gennemsnittet, 
og hvor godt andre er lykkes. Hvis vi blot sætter vores 
egen præstation under vores eftertænksomme lup: 
kunne vi have gjort det bedre og anderledes? Så er det 
ret oplagt, at vi ender med at svare bekræftende: ja – 
vi kunne have gjort det bedre. Det kan man altid. Spe­
cielt når vi nu ved, hvordan tingene har udviklet sig. På 
denne måde kan vi altid ende med at nedgøre vores egen 
indsats og tvivle på os selv – og hvad er egentlig pointen 
i det? Mere interessant er det at vurdere, om vi har gjort 
det lige så godt som andre. At benchmarke os selv ift. 
andre. Har vi præsteret lige så godt som gennemsnittet? 
Er vi i den bedste fjerdedel? Er vi i top tre? Eller hvad vi 
nu synes er en rimelig målsætning? Ved at vurdere vores 
indsats mod andres opnår vi en realistisk standard for 
vores selvvurdering. Ja – vi kunne have gjort det endnu 
bedre, men når det er sagt, så må man samtidig sige, at 160
vi rent faktisk har klaret os ret godt ift. mange andre. 
Tvivl og selvkritik men samtidig glæde og stolthed ved 
egen præstation, så man ikke ender med manglende tro 
på sig selv. Mange ledere er kritiske imod klare stan­
darder eller benchmarking ift. andre, men set i denne 
optik er det langt at foretrække ift. en idealistisk udefi  ­
neret vurdering af egne præstationer, hvor man altid vil 
ende som under standard. 
Dette leder frem til en tredje og mere generel pointe. 
Udefi  nerede præstationsmål er roden til megen stress i 
mange organisationer og hos mange ledere. Folk får ikke 
bare stress af at have travlt. Man får stress af at have travlt 
og ikke se meningen med at have så travlt. Og hvis man 
ikke ved, hvad forventningerne til egne præstationer er, 
så forsøger man nemt at leve op til det, man tror, at andre 
forventer af en. Resultatet bliver nemt urealistiske ambi­
tioner, hvor man hele tiden forsøger at overgå sig selv. Et 
hamsterhjul hvor man løber og løber, men hvor det sam­
tidig bliver sværere at se meningen med det hele. Hvorfor 
løber og løber man? Realistiske og veldefi  nerede præsta­
tionsmål er altså ikke bare gode som udgangspunkt for 
vurderingen af egen indsats. Det at sætte disse mål som 
en standard og en forventning modvirker også stress og 
tab af mening.
For fjerde er det også vigtigt at se i øjnene, at god ledelse 
ikke er et 100 meter løb men en langdistance disciplin. 
Vurderingen af egen indsats skal have den lange bane 
som perspektiv. Det betyder mange ting. Man kommer i 
længden ikke særligt langt, hvis man forsøger at lave alt 
om her og nu. Det hjælper heller ikke at lave en heroisk 
indsats her og nu, hvis den ikke er bæredygtig i længden. 
God ledelse kræver en god indsats igen og igen. Det at 
præstere og det at vurdere ens præstationer vil fortsætte 
igen og igen. Måned efter måned. År efter år. Derfor er 161perspektivet vigtigt. Hvad lykkedes vi med i år? Hvad 
forbedrede vi os på? Hvad klarede vi ikke helt så godt, og 
som vi skal arbejde med fremover? Hvad er vi ikke helt 
gode til endnu, men som vi skal vente med at arbejde vi­
dere med, da der er noget andet, der er vigtigere først? 
Også her er prioriteringer af vores fremtidige indsats 
vigtig.
Eftertænksomhed og selvkritisk vurdering af egne 
præstationer er super vigtigt for at kunne lære, for at 
kunne forbedre sig og for at modvirke selvfedme. Men 
perspektivet på eftertænksomheden er afgørende, hvis vi 
ikke skal ende i konstante undergravende tanker om, at 
vi kunne have gjort alt bedre. De fi  re ovenstående pointer 
handler om, hvad perspektivet kan gå ud på. Men det er 
kun eksempler. Det vigtigste er, at man som leder selv re­
fl  ekterer over, hvordan man vil håndtere det tveæggede 
sværd, som eftertænksomheden er. 
Lederens selvværd og 
selvforståelse
Eftertænksomme og selvkritiske ledere er gode ledere. 
Men eftertænksomme ledere, der ikke kan slukke for 
eftertænksomheden og selvkritikken, kan underminere 
deres eget selvværd som ledere. De mister troen på dem 
selv. I det hele taget er lederens selvværd afgørende for 
evnen til at være en god leder. Uden tro på sig selv er det 
svært autentisk at få andre til at tro på en i en sådan grad, 
at de vil følge en. Og uden følgeskab er der intet leder­
skab. Men hvad er selvværd?
Først og fremmest er det måske nemmest at sige, 
hvad selvværd ikke er. Selvværd er ikke det samme 162
som selvtillid. Tillid til egne evner. En masse 
ledelsesredskaber og kompetencer. Beviser og kurser. 
En masse tidligere præstationer at vise frem. Alt sam­
men er godt at have og kan give en masse selvtillid. Men 
selvværd får man ikke nødvendigvis af det. Tværtimod 
kan en febrilsk stræben efter meritter være tegn på 
manglende selvværd. Selvtillid er som et ydre stillads, 
man bygger op omkring ens ego og personlighed. Det 
kan stive en af. Men det kan også knække, hvis man 
virkelig kommer i modvind og svære situationer. Selv­
værd er noget andet. Det er en bøjelig og plastisk indre 
kerne af tro på eget værd. En grundlæggende accept af 
hvordan man er – og at det er godt nok. En kerne som 
kan bøje sig, hvis man virkelig kommer ud i orkaner
 og uvante og udfordrende situationer. Den er måske 
ikke lige så imponerende og synlig – men til gengæld 
knækker den heller. 
Selvværdet er afhængig af en god portion selverkend­
else. At man kender sig selv – både gode og dårlige sider 
– og accepterer dem, som de er. Man kan ikke være en 
god leder og samtidig forsøge at være en anden person, 
end man er. I længden gennemskues det. En god leder 
er autentisk. Den anerkendte engelske ledelsesekspert, 
Gareth Jones, siger det super godt og kort. Det handler 
om at være ”yourselves – more – with skills”. Man skal 
rendyrke sig selv og stå ved den måde, man er på. Det 
virker bedst i længden, fordi man er autentisk. Sam tidig 
skal man gøre det på en begavet (skillfull) måde, hvor 
man tænker over, hvordan man bringer sig selv og sin 
personlighed i spil.
Det at forstå sig selv og lære sig selv at kende er en 
livslang opgave, som man formentlig aldrig bliver 
færdig med. Og der er rigtig mange facetter at lære at 
kende. Det bliver heller ikke nemmere af, at mange af 163ens sider og måder at agere på er ubevidste for en selv. 
Netop derfor er ledelsesudvikling sammen med andre 
så vigtig. Her lærer man både om forskellige vigtige di­
mensioner, og man har muligheden for at få feedback 
fra andre. Det er også i denne sammenhæng, at forskel­
lige personlighedsprofi  ler og præferencetests kan være 
af værdi. Fordi de muliggør en samtale og en refl  eksion 
om, hvordan vi er forskellige, og hvad det kan lære os 
om os selv.
Og der er meget at lære. Mange ledere er blevet ledere, 
fordi de er dygtige fagpersoner eller i det hele taget gode 
til at tænke. Men mange af disse ledere er også meget 
i deres tanker. Selvrefl  eksion over hvad de vil – deres 
vilje og indre motiver – er måske ikke noget, de bru­
ger meget tid på. De kan også være så stærke i tanken, 
at de har svært ved at skelne mellem deres tanker og 
objektive fakta om virkeligheden. At fordi de tror noget
meget stærkt, så er det nødvendigvis også sådan. De 
har svært ved at skelne mellem fakta, og hvad de tror er 
fakta. Mange ledere kan også have svært ved at erkende 
og arbejde med deres følelser, og hvad disse følelser gør 
for deres oplevelser og handlen. Specielt vanskeligt kan 
det være at erkende og indrømme mindre fl  atterende 
følelser over for sig selv. At man måske mener noget i 
en diskussion i en ledergruppe, fordi en anden leder i 
gruppen giver en selv en følelse af mindreværd. Men 
det er samtidig dette indre psykologiske arbejde, der 
giver mere robuste ledere med en stor selverkendelse. 
Sammenfattende kan man sige, at indre psykologisk 
styrke altså ikke er lig en enorm selvsikkerhed og blind 
tiltro til egne tanker, evner og kvaliteter. Psykologisk 
styrke er mere baseret på et nuanceret arbejde med at 
lære sig selv at kende som et kompliceret væsen – på 
godt og ondt. Og en grundlæggende accept af sig selv 
som person.164
Sten i skoen og arbejdet 
med de grumsede 
relationer
En af de ting der virkelig kan holde mange ledere vågne 
om natten – uanset hvordan selvværdet er, og uanset 
hvor meget de arbejder med sig selv – er ”sten i skoen”. 
For mig er en sten i skoen en problematik eller en person, 
som man bruger uforholdsmæssig megen tid og nega­
tiv energi på at tænke over. Eksempler er der mange af. 
Lad mig komme med to typiske. En leders sten i skoen er 
en utrolig irriterende medarbejder, der hele tiden stiller 
spørgsmålstegn ved alt, hvad man gør og siger. En per­
son der virkelig forsøger at undergrave ens ledelses­
autoritet over for alle andre, og som man derfor altid 
tænker bekymret på, inden man skal afholde et semi­
nar med sine medarbejdere. Det er svært at glæde sig til 
seminaret, fordi man bruger en masse tankevirksomhed 
på denne person, og på hvordan man vil forsøge at hånd­
tere vedkommende. Et andet eksempel kan være en leder, 
der grundlæggende ikke ved, om hun kan stole på en kol­
lega i ledergruppen. Så alt der foregår til ledelsesmøderne 
tolkes ud fra denne problematik. Og man bruger mere tid 
på at spekulere over denne kollegas mulige politiske ad­
færd i korridorerne end på at læse det udsendte møde­
materiale. 
I begge eksempler er det nemt at forstå og sætte sig ind 
i, at en leder kan bruge en del tid og tankevirksomhed på 
sådanne personer og problematikker. Men samtidig er 
det alligevel ikke formålstjenligt at bruge så uforholds­
mæssig megen tid på netop denne person. Det er ikke 
en god ide at bruge så megen tid på den ene person, at 165man slet ikke får tænkt på alle de andre. Den stærke og 
dominerende negative indstilling er heller ikke fornuftig, 
når det handler om situationer, hvor det er vigtigt ikke 
kun at se det halvt fyldte glas men også alle de positive 
muligheder. 
Metaforen ”en sten i skoen” er valgt, fordi en sådan sten 
er så nem hele tiden at fornemme og lade sig irritere over, 
og derfor fylder den meget for en. Men grundlæggende
handler det måske om et mindre problem i den store 
sammenhæng. Når det kommer til stykket, er det mere 
ens egen psykologi, der blæser problemet op og lader det 
sluge så uforholdsmæssig megen energi. Psykologiske 
mekanismer der kan bevirke, at lederen kommer ud i en 
nedadgående negativ spiral, som han ikke selv kan kon­
trollere. Men derfor er løsningen som regel heller ikke 
at ændre på denne anden person eller at lave en masse 
handlinger rettet mod denne person. Løsningen er 
snarere at ændre noget i ens egen psykologi og selv­
forståelse. Ofte handler det mere om at forstå sig selv 
bedre og at derigennem at forstå, hvorfor denne anden 
person tricker en så kraftfuld reaktion i en selv.
Som regel er det en særlig psykologisk relation, der 
tricker den stærke reaktion. En relation der siger lige så 
meget om en selv som om den anden. Det kan være, at 
man synes, den anden er utrolig fokuseret på at under­
grave ens autoritet. Men måske handler det også om, at 
den anden er meget kritisk og stiller store krav, før han 
eller hun accepterer andre synspunkter og ideer. Noget 
der vel egentlig er grundlæggende positivt, men dette 
udfordrer måske en som leder, hvis man ikke altid hviler 
i sig selv og ens lederrolle. Det kan også handle om, at 
man selv er ret intuitiv og hurtig, når man tager beslut­
ninger, og at dette tricker den andens psykologi, fordi 
denne har det svært med at slippe kontrollen. På denne 166
måde kan de stærke reaktioner mere handle om rela­
tionen end personen. Det kan være en svær indsigt, hvis 
man igennem en længere periode – måske fl  ere år – har 
brugt megen energi og tankevirksomhed på at overbevise 
sig selv om, at den anden er en total idiot. Så er det ikke 
sådan lige at indse, at det i lige så høj grad handler om, at 
man selv har gjort denne person til en idiot – i sin egen 
optik. Og at denne psykologiske mekanisme mere siger 
noget om en selv og ens egen personlighed – end om den 
anden person. Fordelen ved denne indsigt er dog, at så er 
det faktisk nemmere at gøre noget ved dette problem. For 
nu behøver man ikke at ændre på denne anden persons 
personlighed eller adfærd. Hvad der som regel heller ikke 
kan lade sig gøre. Nu er det tilstrækkeligt, at man arbej­
der med sig selv. Så vil relationen også ændre sig.
Generelt handler mange person­ og samarbejdsproble­
mer i en organisation om, at der er opstået ”grumsede 
relationer” mellem folk. Relationer hvor man ikke forstår 
klart, hvad der foregår mellem personer. Som regel fordi 
de involverede personer ikke forstår deres egne oplev­
elser af de andre på en klar måde. Deres psykologi spiller 
dem et puds eller gør det svært for dem at forstå, hvad der 
egentligt foregår i relationen til de andre. Måske fordi de 
selv har svært ved at skelne mellem vilje, tanker, følelser 
og fakta. Eller fordi de i deres refl  eksion kun har adgang 
til deres tanker, og de ser derfor ikke, hvordan en række 
stærke følelser ubevidst påvirker dem og deres oplevelse 
af de andre. Selvfølgelig kan vi ikke altid være opmærk­
somme på alt i vores egen personlighed og psyke, men 
den gode leder må have modet til at arbejde med dette. 
Man skal turde forlade stærke overbevisninger om sig 
selv. For eksempel overbevisningen: ”jeg er den leder, der 
altid vil mine medarbejdere det bedste og aldrig agerer
for at fremme min egen karriere på bekostning af mine 
medarbejdere”. Og i stedet stille nysgerrige spørgsmål til 167og om sig selv. Eksempelvis: ”hvorfor er jeg som person 
sådan, at jeg har behov for at se mig selv som en meget 
positiv og idealistisk leder? Hvad siger det om mig, og 
den måde jeg fungerer psykologisk på?”. Det er gennem 
sådan et psykologisk arbejde med sig selv, at lederen kan 
arbejde med at rydde op i de grumsede relationer.
Forskellen på rolle og 
person 
En leders vigtigste ledelsesredskab er lederens egen 
personlighed. Det er der ingen tvivl om. Og som 
beskrevet i det ovenstående er det absolut vigtigt, at 
lederen kender og kan arbejde med sin egen person­
lighed. Når det så er sagt, er det også vigtigt at kunne 
skelne mellem lederrollen og lederen som person – selv 
om det er super svært. Se på Peter Hansen. Det er svært 
for ham at undgå, at lederjobbet opsluger ham med hud 
og hår. Selv når han sover, arbejder lederen i ham. Og det 
handler ikke bare om, at han har startet sin egen virk­
somhed. Sådan var han nok også før. Det handler mere 
om, at lederrollen kræver så meget af personen og dennes 
psykologi. Men netop af denne grund er det også vigtigt 
at kunne skelne mellem rollen og personen. Det er der 
mange grunde til. Lad os se på et par af dem.
Lederrollen kan kræve meget af en. Det er lederen, der 
må afskedige folk, hvis hensynet til den fælles økonomi 
kræver det. Det kan ikke være anderledes. På den måde 
kan man være nødsaget til at påføre andre smerte og 
sorg. Men det gør man jo ikke, fordi man som person 
godt kan lide at smerte andre. Det er noget, rollen kræver 
af en. Men samtidig er det jo klart, at hvis man ikke kan 
skelne mellem person og rolle, så vil sådanne ledelses­168
handlinger meget nemt slide på personen. Lederen er jo 
ikke en robot uden følelser. Derfor er det vigtigt, at man 
som leder kan arbejde psykologisk med dette. At man 
bliver påvirket som person. Men at man også kan sige til 
sig selv, at man ikke skal tage det for personligt, fordi det 
er noget rollen kræver af en.
Det er også lederen, der må tage sig af konfl  ikter. Den der 
må sætte grænser for den acceptable adfærd. Lederen 
er også den, der må arbejde med at ændre kulturen i en 
organisation, selv om alle andre i organisationen helst 
ikke ser det. Det kan være et hårdt og ensomt job. Folk er 
uenige. Folk giver måske udtryk for, at de ikke kan lide 
dig som leder. Det er svært ikke at tage dette personligt. 
Det går meget nemt ind. Her er det igen vigtigt at have et 
psykologisk skjold ­ det er ikke mig som person, de ikke 
kan lide, men det rollen kræver af mig. 
Det er også skellet mellem rolle og person, der gør, at det 
er problematisk for en leder at have en alt for tæt relation 
til sine medarbejdere. At have venskabelige relationer. 
Eller måske ligefrem en intim relation. For det kan gøre 
det vanskeligt at gøre, hvad rollen kræver af en. Eller 
måske kan andre medarbejdere komme i tvivl om, hvor­
for man gør det, man gør. Hvad ens motiver egentligt er. 
Det kan gå ud over lederens autoritet.
I det hele taget er det vigtigt at være klar over, at au­
toritet, personlighed og rolle er tæt forbundet. Man skel­
ner mellem personlig autoritet og rollebaseret autoritet. 
Den personlige autoritet hviler på ens karisma – hvor­
dan man som person påvirker andre. Udseende, stemme 
og kropssprog spiller her en kæmpe rolle. Rollebaseret 
autoritet hviler på det, der følger med jobbet. Juridiske 
sanktionsmuligheder – hvad man kan beslutte. Økono­
miske muligheder – har man f.eks. et budget, som gør, 169at man kan sætte ting i gang. Jo mere man kan trække 
på begge autoritetskilder, jo mere autoritet vil man i den 
sidste ende have. Mange unge ledere, der ikke er så vant 
til rollen, bruger meget dem selv som person, når de skal 
opnå autoritet. Det kan være hårdt – man er som person 
hele tiden på spil. Det er her, rollen tilbyder noget. Hvis 
man lærer at tage den på sig, så får man autoritet helt af 
sig selv – bare fordi man har rollen. Man kan ikke selv se 
det, men der står ”LEDER” i panden på en, og alle andre 
kan se det! Men det kræver, at man har taget rollen til sig. 
Psykologerne vil sige, at man har internaliseret den. Gjort 
den til en del af sin egen psykologi. Så man forekommer 
naturlig i rollen – at den ikke virker kunstig i forhold til 
en som person. Der er et underfundigt spil mellem rolle 
og person. Også her må lederen arbejde med det psyko­
logiske og sig selv.170
Lederens psykologi er vigtig at forstå og kunne arbej ­
de med som leder af mange grunde. Man skal som leder  
f.eks. kunne reflektere, tvivle og være eftertænksom, 
uden at man ender som en der tvivler på egne evner. Der ­
for er det også vigtigt at have det rette perspektiv på de 
følgende spørgsmål. De er ment som en hjælp til egen 
udvikling, og noget der kan hjælpe os med at opbygge 
og bekræfte et stort selvværd og tro på os selv som leder. 
De er ikke ment som knive, der skal sættes ind der, hvor 
det bliver rigtigt svært for at vise, hvor lidt vi i den sidste 
ende kan. Det betyder dog ikke, at spørgsmålene ikke kan 
og skal udfordre os. Selvværd er baseret på, at vi tør se det 
svære i os selv i øjnene. Ikke at vi lukker øjnene for det.Spørgsmål at tænke over171Lederens psykologi er et personligt og intimt emne, som 
man som person kan arbejde med hele sit liv. Et emne 
der kalder på fortrolighed, da en række private og meget 
personlige forhold helt sikkert kommer i spil. Derfor er 
det oplagt, at mange af dette kapitels refleksioner bedst 
evner sig til at foregå i enerum hos lederen. Når dette er 
sagt, så er det også emner, hvor dele af refleksionerne er 
bedst at have sammen med andre, som man deler for ­
trolighed med. De kan se ting, som man ikke selv kan 
se. De kan tilbyde sparring og feedback, der kan hjælpe 
en videre i ens egne refleksioner. Det er godt, hvis man 
har denne form for fortrolighed med hele eller dele af 
sin ledergruppe. Ellers kan ledernetværk være et forum, 
hvor man også kan have denne fortrolighed.
Første spørgsmål:  Har jeg styr på eftertænksomhedens 
tveæggede sværd?
Formår jeg selvkritisk og nøgternt at stille spørgsmål 
til min enheds præstationer? Eller undgår jeg helst en 
kritisk evaluering af, hvordan det er gået og min præsta ­
tion i den forbindelse? Efterspørger jeg klare forvent ­
ninger og målsætninger? Kender jeg mine konkurrenter 
og deres præstationer, og benchmarker jeg mig selv fri­
villigt op imod dem? Har jeg fundet det rette perspektiv 
på denne eftertænksomhed og tvivlen, så jeg ikke ender 
med at miste mit eget selvværd som person og leder? Har 
jeg lært at leve med usikkerheden, så jeg ser den som et 
vilkår i stedet for et problem for mig som individ? Evner 
jeg at fokusere på de langsigtede resultater, og har jeg 
lært at leve med, at god ledelse er et langt sej træk som 
aldrig holder op? Og så de måske allervigtigste spørgs­
mål: sover jeg godt om natten? Og formår jeg at lukke ned 
for ledelsesrefleksionerne, når jeg ønsker det? Kan den 
eftertænksomme leder i mig også holde fri?172
Andet spørgsmål:  Tror jeg i den sidste ende virkelig på mig 
selv som en god leder?
Synes jeg virkelig inderst inde, at jeg er noget værd som 
leder? Hvad bygger dette selvværd på? Hvordan ser jeg på 
forskellen mellem selvtillid og selvværd? Kender jeg mig 
selv, og accepterer jeg mig selv? Hvad er mine bedste sider  
 som person og leder? Hvad er mine knap så charmerende 
sider som person og leder? Hvordan arbejder jeg med at 
blive ”myself – more – with skills”? Evner jeg at skille 
mellem mine tanker og fakta? Kender jeg min egen vil ­
je og mine egne følelser? Ved jeg, hvordan dette påvirker 
mig som leder? Hvordan arbejder jeg kontinuerligt med 
at lære mig selv bedre at kende?
Tredje spørgsmål:  Evner jeg at arbejde med mine sten i 
skoen?
Har jeg sten i skoen? Hvad er de? Arbejder jeg med at 
forstå dem? Evner jeg at se dem som en relation, som i 
den sidste ende har meget med min egen psykologi at 
gøre? Ved jeg, hvad der i min egen psykologi tricker mig 
ved andre? Har jeg mange grumsede relationer? Hvad 
består de i? Hvad gør jeg for at skabe mere klarhed i rela ­
tionerne? Formår jeg selv at skelne mellem fakta, tanker, 
følelser og vilje? Og har jeg styrken og modet til at dele 
både tanker, følelser og vilje med dem, jeg har relationer 
til? Har jeg mange stærke overbevisninger om mig selv 
som leder og person? Eller formår jeg mere nysgerrigt at 
stille spørgsmål til mig selv? Tør jeg at involvere andre 
i disse refleksioner og dette psykologiske udviklings­
arbejde?173Fjerde spørgsmål:  Formår jeg at skelne mellem mig selv 
som person og min rolle som leder?
Er jeg leder, eller har jeg en lederrolle? Hvordan ser jeg 
på det – er der en leder inde i mig, eller er lederen noget  
ydre, som jeg tager på – som en frakke? Tager jeg pro­
blemerne med hjem? Kan jeg aldrig holde fri? Er jeg op ­
mærksom på, hvilken personlig autoritet jeg har, og hvad 
den hviler på? Hvad er det i mig, som gør, at jeg kan på ­
virke andre og få dem til at følge mig? Er det min begej­
string og mit engagement? Er det min pligtopfylden ­
hed? Ved jeg virkeligt, hvordan jeg som person påvirker  
andre? Kender jeg min rollebaserede autoritet? Hvad 
hviler den på? Hvordan kan jeg bruge den? Hvad kan jeg 
gøre, og hvad kan jeg ikke gøre, hvis jeg skal bruge den 
rollebaserede autoritet på en legitim måde?174
KAPITEL X
OKTOBER
Pernille Dyrehave gik rundt om sig selv. Og det havde hun 
gjort i ﬂ  ere uger. Men nu kunne hun snart ikke udskyde 
beslutningerne længere. For budgettet for næste år skulle 
til at lægges fast. Økonomiafdelingen havde sat en deadline 
for sidste indspil til afdelingernes budget til 31. oktober. Det 
havde hun vidst i lang tid, alligevel havde hun udskudt 
nogle af de centrale prioriteringsbeslutninger her til aller-
sidst. På den ene side hadede hun lidt sig selv for det, fordi hun 
altid endte med at have de store beslutninger hængende til 
allersidst. Det mindede hende om skoletiden, hvor hun altid 
lavede stilene aftenen før aﬂ  everingen. På den anden side 
kendte hun også sig selv godt nok til at vide, at hun på denne 
måde satte sig selv under pres, så hun alene pga. dead-
linen blev tvunget til at træff  e beslutningerne. Hun ﬁ  k også 175længere tid til at få hentet ﬂ  ere synspunkter og informa-
tioner ind, inden den endelige fordeling skulle laves.
Pernille så aldrig frem til oktober måned. Hun vidste, at hun 
ville bruge utrolig megen tankevirksomhed og energi på 
disse sidste centrale prioriteringer i budgettet. Det virkede så 
endegyldigt at skulle ligge sig fast på det ene eller det 
andet, lang tid før pengene rent faktisk skulle bruges. Sam-
tidig kunne hun godt se, at det var nødvendigt for hendes 
forskellige enheder at kende deres ressourcer ift. næste år, 
så de kunne disponere og planlægge f.eks. deres bemanding. 
Selvfølgelig vidste hun også godt, at det bare var et budget for 
næste år. At tingene kunne udvikle sig anderledes end for-
ventet, og så måtte man jo fordele ressourcerne anderledes 
undervejs i budgetåret. Men det var nu meget nemmere, hvis 
hun ramte nogenlunde rigtigt fra starten. Så ville der ikke 
være så mange afvigelser, hun skulle forklare opad i syste-
met, og ikke så mange diskussioner om omfordelinger hun 
skulle tage nedad ift. hendes egne folk. 
Pernilles selverkendelse fortalte hende, at netop budgettet 
pressede hende, fordi det var så klart og entydigt. Tallene 
gjorde tingene meget sort/hvide. Enten gav man en krone 
mere til dén enhed og aktivitet, eller også gav man det til 
noget andet. Hvis man ville give en krone ekstra til noget, 
måtte det tages fra noget andet. Det pressede en til at tage 
meget klare og entydige beslutninger. Enten/eller. Man 
kunne ikke bare prioritere det hele. Man måtte vælge. 
Normalt havde hun ikke problemer med at handle og beslutte. 
I sin almindelige lederhverdag var hun faktisk ret hurtig på 
aftrækkeren – hvis hun selv skulle sige det. Hun havde nemt 
ved at træff  e beslutninger. Okay – vi gør det på den og den 
måde. At handle intuitivt lå lige til højrebenet for hende. 
Mavefornemmelse og erfaring guidede hende nemt og ubes-
været. Men budgettet var anderledes – her var det ikke noget 176
med ”okay, sådan gør vi så det”. Her var en masse enten/eller 
muligheder, hvor det var utroligt vanskeligt at vælge, for det 
krævede en masse overvejelser om konsekvenserne ved det 
ene og det andet. Pernille hadede det. Det var i hvert fald helt 
sikkert ikke lige til højrebenet.
Pernille var grædefærdig. Hun hadede sig selv. Søndag af-
ten sad hun og stirrede ind i regnearket. I morgen – mandag 
inden 12 – var der deadline. Og hun havde ENDNU ikke fået 
lavet de sidste fordelinger. På mange måder var hun kom-
met endnu mere i tvivl. Havde kun forvirret sig selv endnu 
mere de sidste par uger. Det var stort set umuligt at vide, hvad 
der var den rette måde at gøre det på fremadrettet. Måske 
skulle hun slå med en terning? Var det ikke bedre end at sidde 
her og blive mere talblind af at glo på de mange talkolon-
ner? Men pludselig slog en tanke ned i Pernille… kunne hun 
måske gøre det på følgende måde? Hun trak pc’en til sig og 
begyndte at tampe tal ind.
Mange vil nok kunne genkende noget ved sig selv i Per­
nille. Det at udskyde noget til sidste øjeblik før en dead­
line. Irritationen ved at det er sådan. Den pludselige 
indskydelse hvor der går hul på bylden. Vægringen ved at 
skulle lave de klare beslutninger som et budget kræver. 
Man vil hellere holde mange muligheder åbne. Og tviv­
len om hvad der er det rigtige at gøre – hvad man skal 
beslutte.
Der er ingen tvivl om, at Pernille er i gang med noget af 
det allervigtigste for en leder – det at træff  e beslutninger. 
Samtidig er det ikke nemt for hende. I hvert fald ikke i 
forhold til den type beslutninger som et budget kræver. 
Beslutninger bringer tvivlen frem. Samtidig har vi netop 
ledere, fordi der skal træff  es beslutninger. Man må luk­
ke nogle af mulighederne. Lad os sammen udforske dette 
centrale område i lederskabet.177Beslutninger
Den traditionelle opfattelse af en leder – den hierar­
kiske chef, Carl Holger direktøren – defi  nerer næsten 
lederen som den, der træff  er de nødvendige beslutninger. 
Lederne er dem, der har positioner i hierarkiet som gør, 
at de kan beslutte og disponere. Nu er den moderne 
ledelsesopfattelse noget mere nuanceret. Man bliver ikke 
kun leder ved at være hierarkisk chef, og mange i en or­
ganisation kan træff  e beslutninger – ikke kun lederne. Ja 
– faktisk kan man sige, at en moderne ledelsesopfattelse 
handler om at få uddelegeret beslutningskraften i orga­
nisationen. Så alle de kompetente og dygtige medarbej­
dere lokalt og decentralt i organisationen selvstændigt 
kan tage en masse beslutninger (mere om det senere).
Men på trods af denne mere nuancerede forståelse af 
hvad god ledelse er, er det med at træff  e beslutninger 
stadig centralt for at forstå, hvad ledelse er, og hvad en 
leder gør. Man kan nærmest defi  nere god ledelse som: ”at 
træff  e beslutninger på helhedens vegne eller i helhedens 
interesse”. Som afdelingsleder er man den i afdelingen, 
der sørger for, at afdelingen fungerer på en sådan måde, 
at det er godt for hele organisationen. Det lyder simpelt, 
men det er faktisk noget af et krav – for hvad er egentligt 
bedst for helheden? Der er dels utrolig mange hensyn, 
og derudover handler det jo ikke bare om, hvad der sker i 
dag og i morgen men også om fremtiden.
Hvorfor er beslutninger så vigtige? Fordi vi må handle. Vi 
kan ikke lade alt stå åbent. Krav, forventninger og konkur­
renterne står ikke stille. Samtidig er der mange muligheder,
 og de er ikke alle lige gode. Og hvis vi ikke beslutter det 
rigtige, eller noget der som minimum er gennemsnit­
ligt, vil vi som organisation sakke bagud i konkurrencen, 
eller ikke skabe den værdi som omverdenen forventer 178
ift. de ressourcer, de investerer i organisationen. Vi må 
også beslutte, fordi vi ikke har uendelige ressourcer. Vi 
kan ikke forfølge alle ideer og muligheder. Vi må dispo­
nere, allokere og prioritere. Mange ledelsesbeslutninger 
handler netop om at prioritere, hvad der er vigtigst – set 
fra helhedens side. Det kan godt være, at medarbejderne i 
ens enhed gerne vil igangsætte projekt A, da det er det, de 
selv umiddelbart brænder mest for. Men hvis projekt B er 
det rette at prioritere set ud fra organisationen som hel­
hed, så må lederen sørge for, at det bliver beslutningen.
Hvorfor er beslutninger så svære? Det er der rigtig mange 
grunde til. Lad mig her nøjes med at fremhæve to. Der 
er for det første mange hensyn, der skal indtænkes, når 
man beslutter. Ja – det kan godt være, at projekt B er det 
rette for organisationen her og nu. Men enhedens med­
arbejdere og deres trivsel og engagement er også vigtig. 
Hvis man hele tiden prioriterer projekter, som de ikke 
brænder meget for, vil det gå ud deres indre motivation, 
kreativitet og energi. Derfor er medarbejdernes engage­
ment også vigtigt for organisationen som helhed på den 
lange bane. Noget der skal tages hensyn til, når man 
beslutter mellem projekterne.
For det andet vil konsekvensen af vores handlinger først 
vise sig i fremtiden. Derfor må vi forsøge at forudsige 
disse konsekvenser, når vi overvejer, hvad der er den 
bedste beslutning. Og utrolig mange informationer kan 
være relevante, når vi skal forsøge at forudsige kon­
sekvenser af eventuelle handlinger. Samtidig kan vi aldrig 
få 100 procents sikkerhed ift. vores prognoser – uanset 
hvor meget information vi indhenter. Så hvilken infor­
mation er relevant at se på og indhente? Og hvor megen 
information kan det betale sig at indhente, for informa­
tionsindhentningen i sig selv koster også ressourcer? 
Det er derfor meget forståeligt, at Pernille Dyrehave og 
mange andre ledere vægrer sig mod at træff  e beslut­
ninger. Det er ikke nemt at vide, hvad der er den rigtige 179beslutning. Men det ikke at træff  e en beslutning er jo 
også en beslutning. Ofte en skidt beslutning fordi det har 
den konsekvens, at vi vælger ikke at handle. Der skal der­
for besluttes, selv om vi ikke har endegyldig sikkerhed 
for, hvad den rette beslutning er. Man kan faktisk sige, at 
det netop er derfor, at vi har ledere. Vi kan ikke overlade 
det til en computer. Og en terning virker heller ikke for­
nuftigt. Vi må have dygtige, erfarne og modige personer, 
der tager på sig at træff  e beslutningen. Personer der tør 
tage ansvaret. Personer der har selvværdet til at tro på, at 
de nok skal træff  e den rigtige beslutning.
Det er også vigtigt at have en ledelseskultur, hvor man 
ikke straff  er dem, der træff  er beslutninger, som viser sig 
at være forkerte. Hvis man ikke på forhånd kan forudsige, 
hvad der er den rigtige beslutning, er det ikke rimeligt at 
straff  e en modig leder, der tør at tage beslutninger på et 
ufuldstændig grundlag. Man kan selvfølgelig forvente, at 
man har samlet den rette information, og at man seriøst 
og grundigt har overvejet de forskellige muligheder 
og deres konsekvenser. Men man kan ikke forvente, at 
beslutningen med sikkerhed viser sig at være den rigtige. 
Hvis man har en ledelseskultur, der straff  er ledere og 
medarbejdere for fejl i sådanne situationer, er det eneste 
man får ud af det, at organisationen bliver kendetegnet 
ved manglende mod, innovation og beslutningskraft. 
Den gode leder ved altså, at man som leder må se i øjnene, 
at det er en del af lederjobbet at træff  e beslutninger på 
et ufuldstændigt grundlag. Når det er sagt, er det vig­
tigt at have respekt for, at vi er forskellige som personer.
Se på Pernille. Hun er ikke glad for de klare entydige 
beslutninger, der involverer en grundig analyse af en 
masse detaljer og logiske konsekvensberegninger – som 
en budgetproces ofte kræver af os, hvis vi skal gøre det 
ordentligt. Her vil den typiske økonomichef være mere 
på hjemmebanen. Pernille er ­ som mange driftsledere 
­ mere til de hurtige skud fra hoften, hvor hun laver en 
række beslutninger om, hvordan vi griber noget an i 180
hverdagen. Beslutninger baseret på mavefornemmelser 
og intuitive mønsterdannelser. Andre igen har det nem­
mere ved at basere deres beslutninger på principper. 
Eksempelvis principper om hvordan man bør behandle 
andre. De kan lynhurtigt håndtere en personkonfl  ikt, 
hvor to medarbejdere er blevet uenige i en samarbejds­
situation. Noget andre ledere kan have meget svært ved 
at tackle, fordi disse principbaserede beslutninger bare 
slet ikke ligger til deres højreben.
To beslutningstyper og 
logikkerne rundt om dem
Det er vigtigt at være opmærksom på, at beslutninger 
kommer i mange typer. Her vil vi koncentrere os om 
to hovedtyper. Lad os kalde dem de entreprenante beslut­
ninger og de strukturelle beslutninger. Det er en opdeling, 
der kommer tæt på de to logikker, som vi i kapitel 5 om­
talte som det ”organiske” versus det ”bureaukratiske”. 
De entreprenante beslutninger er netop den type af 
beslutninger, som entreprenøren bruger, når hun dag for 
dag løser tingene og får fundet vejen videre. Beslutninger 
der er meget ”trial­and­error” baserede. Vi prøver 
noget af og ser, hvordan det går. Der skydes fra hoften, 
som Pernille har en præference for. Entreprenøren har 
ofte en guddommelig god fornemmelse for, hvad der skal 
gøres. Deres intuition er veludviklet, og de baserer meget 
på den. Entreprenante beslutninger er kendetegnet ved, 
at de ofte træff  es meget hurtigt og på et helt tydeligt 
ufuldstændigt grundlag. Hastighed, følelser og energi/
fremdrift spiller en stor rolle for denne type beslutning. 
Mange eksperter, fagprofessionelle, driftsledere og virk­
somhedsopstartere har tydeligt en præference for denne 
type beslutninger, og enhver organisation har brug for 181mange af disse beslutninger. Det er tydeligt i den lille 
nystartede virksomhed, hvor man hele tiden skal fi  nde 
løsninger på nye problemer, som man ikke har mødt før 
og derfor heller ikke har en masse erfaring med. Men 
det er lige så vigtigt med entreprenante beslutninger i 
eksempelvis den meget store off  entlige virksomhed. 
Hver dag skal man løse nye udfordringer. Der skal hele 
tiden udvikles nyt, hvor man ikke har en masse erfaringer
 forinden.
De strukturelle beslutninger er helt anderledes. Her er 
der ingen hurtige skud fra hoften. Tværtimod. Grundige 
rationelle kalkuler. Lange planlagte processer. Minutiøs 
indsamling af tidligere erfaringer og detaljerede infor­
mationer. Det er de typiske kendetegn for den strukturelle 
logik. Man prøver netop at have styr på strukturen rundt 
om al den entreprenante udvikling fra dag til dag. Har vi 
ressourcer nok til alle de entreprenante udviklinger, og 
hvordan fordeler vi ressourcerne bedst muligt? Hvad er 
best practice ift. forskellige måder at gøre tingene på i 
vores organisation? Hvordan fi  nder vi frem til den? Og 
hvordan får vi den udbredt i organisationen? 
Historien med Pernille og budgettet, der skal laves fær­
digt i oktober, er netop et eksempel på en strukturel 
beslutningsproces. I de fl  este større organisationer vil 
budgetprocessen netop foregå på den måde. En række
compliance­processer vil også være af samme type. 
Beslutningerne træff  es her helt anderledes end gennem 
de entreprenante mavefornemmelser. Man overvejer 
grundigt, hvad der er den rette måde at strukturere for­
holdene på. Beslutningerne er anderledes gennemtænkte.
Heller ikke de strukturelle beslutninger kan med 100 
procents sikkerhed forudsige den bedste måde at gøre 
tingene på. Der er stadig brug for ledere, der laver den 
endelige beslutning. Men lederne vil trække på ratio­182
nalitet, kalkule og data, før de mener, at de laver den rette 
velbegrundede beslutning. Hastighed vil for dem bare 
betyde hastværk. Følelser vil de sætte lig irrationalitet og 
se som noget, der skal holdes ude af beslutningsproces­
sen. Økonomichefen vil typisk være en fi  sk i vandet her 
– modsat den entreprenante Pernille. 
Nu er pointen, at vi i enhver organisation ­ både den 
lille nystartede og den store ­ har brug for begge typer
af beslutninger. Begge logikker er helt afgørende at 
have med i ledelsen og udviklingen af organisationen. Vi 
har brug for entreprenøren, der tør skyde fra hoften og 
udvikle kreative løsninger på helt nye problemer. Men vi 
har lige så meget brug for økonomichefen, der sørger for 
at holde styr på ressourcerne, så der er ressourcer nok til 
alle de entreprenante udviklinger. Det er også vigtigt med 
en nøgtern beslutningsproces rundt om allokeringen
 af midler til vores udviklingsprojekter. Så det ikke er den 
højest­råbende primadonna, der får alle midler. Men 
derimod det projekt som scorer optimalt på en række 
foruddefi  nerede parametre efter en grundig og vel­
overvejet proces. 
Desværre er det ofte sådan, at der i mange organisa­
tioner ikke er den helt store respekt på tværs af de grup­
per af ledere, der har præference for den ene frem for 
den anden beslutningslogik. De hurtige entreprenører 
elsker for eksempel ikke de lange beslutningsprocesser 
om budgettet. De vil straks kalde dem bureaukratiske 
i en meget negativ forstand. Ligeledes kan man fi  nde 
mange økonomichefer, der synes, at de ledere, der har en 
præference for de entreprenante beslutninger, er ”cow­
boys”, der ødelægger enhver rationel virksomhedsdrift. 
En sådan disrespekt for vigtigheden af begge logikker 
og de forskellige lederes præferencer ødelægger meget i 
mange organisationer – store som små. Den gode leder183og ledelse ved dette og vil altid arbejde på at få begge 
beslutningslogikker i spil – sammen.
Dilemmaerne
Som beskrevet i det foregående er det ikke nemt at 
fi  nde frem til den rigtige beslutning pga. de mange 
hensyn og usikkerheden om fremtiden. Det at træff  e 
beslutninger bliver heller ikke nemmere af, at man ofte 
skal have de to beslutningstyper i spil samtidig. I det hele 
taget er det at træff  e beslutninger et dilemmafyldt far­
vand for ledere – selv om det også er kernen i det at være 
leder. Den gode leder er klar over dette, for ellers vil de 
mange dilemmaer med tiden overmande eller slide alt for 
meget på lederen.
Et helt afgørende, nærmest fi  losofi  sk, dilemma handler
om, at selv om det forventes, at ledere træff  er beslut­
ninger, skal han eller hun passe på ikke at træff  e for 
mange beslutninger. Godt nok skal lederen træde i 
karakter og afgøre de svære situationer. ”Ja – vi gør 
det på den og den måde”. ”Okay – så vil jeg beslutte, 
at vi ikke gør det og det, men i stedet vælger vi at gøre 
det sådan”. Sådan forventer vi at høre lederen sige. 
Beslutningsvægring får lederen ikke megen kredit for. 
Medarbejderne og resten af organisationen regner med, 
at lederen tager ansvaret på sig og sætter foden ned. Det 
er derfor, vi har ledere, og derfor at de får en højere løn. 
De må tage det på sig – er argumentet. Men når det er 
sagt, kan ledernes beslutninger også hæmme organisa­
tionens udvikling. Når ledere beslutter noget, lægger de 
netop noget fast, som medarbejderne må rette sig efter. 
Ledernes hierarkiske magt gør det illoyalt for en med­
arbejder at gå imod en beslutning, en leder har taget tid­184
ligere. Det kan hæmme den decentrale udvikling og den 
entreprenante og selvstændige beslutningskraft ude i 
organisationen. Derfor skal en leder passe på med at 
træff  e unødvendige beslutninger eller beslutninger taget
på et for tidligt tidspunkt. Hvis beslutninger kan tages 
længere ude i organisationen af folk med en mere de­
taljeret indsigt, er det langt at foretrække. Man kan også 
komme til at vænne folk til ikke selv at tage ansvar eller 
selv at fi  nde ud af, hvad der er det rigtige at gøre.
Mere positivt formuleret kan man sige, at ledere skal 
forsøge at træff  e den slags beslutninger, der faktisk 
muliggør selvledelse og decentralt beslutningstagen. 
Man skal eksempelvis lave klare og tydelige beslutninger 
om de overordnede rammer, principper og fordelinger. 
Så man gør det nemmere for folk ude i organisationen at 
handle selvstændigt på et transparent grundlag.
En anden facet af beslutninger og dilemmaer handler om, 
at behovet for lederbeslutningen opstår, når tingene ikke 
er simple, eller når der ikke bare er en tydelig rigtig vej at 
gå. Hvis der var det, så kunne og burde folk selv beslutte 
dette. Lederbeslutninger bliver således ofte efterspurgt, 
når vi står med ægte dilemmaer. Lad mig nævne et par 
eksempler. Hvordan skal vi fordele vores ressourcer i 
næste års budget ift. drift og udvikling? Skal vi prioritere 
at booste salget eller at løfte kvaliteten i produktet eller 
serviceydelsen? Modsatrettede legitime hensyn hvor det 
ikke er nemt at vide, om det er det ene eller det andet hen­
syn, som skal prioriteres højest. Samtidig er det tydeligt, 
at der må besluttes. Ikke at beslutte en prioritering eller 
en vægtning af hensynene er også en beslutning. Det er 
også beslutninger, som ikke er nemme at lave decentralt 
i organisationen, da de ret forskellige hensyn ofte bringer
forskellige dele af organisationen i spil. Salgsfolkene er 
nok ikke helt neutrale ift. dilemmaet omkring boostning 185af salget over for øgningen af kvaliteten i produktet. Det 
kan i hvert fald godt være, at produktions­ og kvalitets­
folkene ser noget anderledes på det. De forskellige af­
delinger kan også være forskellige i deres præference ift. 
de to beslutningstyper (det entreprenante og det struk­
turelle).
Den gode leder ved, at dilemmafyldte valg er kernen i 
den beslutningstagen, der på mange måder er grunden 
til, at vi har behov for ledere. Formålet med ledere er, 
at de skal hjælpe organisationen og dens medarbejdere 
med de svære dilemmafyldte situationer. Lederen kan 
ikke få dilemmaet til at gå væk. Lederen kommer heller 
ikke langt ved at blive handlingslammet, fordi han føler 
sig i et krydspres med mange modsatrettede hensyn. Vi 
har netop ledere, fordi der er nogen, der skal kunne tage 
beslutninger – selv i disse svære situationer. De undgår 
ikke disse dilemmafyldte situationer.
Faktisk vil jeg gå så langt som til at sige, at den rigtig 
gode leder opsøger dilemmaerne og bruger megen af sin 
ledelsestid på at arbejde med de helt store strategiske di­
lemmaer. Lad mig tage et eksempel som vi har været inde 
på før. Investering i udvikling kontra ressourcer til at 
sikre kvalitet i den nuværende drift. Selvfølgelig er begge 
dele vigtige hensyn. Og de er i en budgetsituation mod­
satrettede. Vi kan ikke give den samme krone til begge 
hensyn på samme tid. Oftest er situationen den, at vi må 
skære i budgettet til det ene for at få tilstrækkelige res­
sourcer til det andet. Det er et strategisk dilemma at fi  nde 
den rette balance. Netop derfor vil den gode leder bruge 
en masse tid her. For at have de optimale muligheder for 
at lægge balancen det rette sted fra budgetår til budgetår. 
Men også for at hjælpe organisationen med at få et andet 
perspektiv på dilemmaet mellem drift og udvikling. Man 
kan ikke få dilemmaet til at gå væk, men man kan også 186
se drift og udvikling som hinandens forudsætninger. 
En god og eff  ektiv drift er det, der skaber et overskud af 
ressourcer til udvikling. Og en god udvikling er det, der 
skaber fremtidens drift. Jo mere organisationen lærer at 
se dette perspektiv og lærer at få de indre mekanismer 
i organisationen til at understøtte denne sammenhæng, 
jo bedre vil organisationen fungere. Den gode leder ved 
dette og opsøger derfor de store strategiske dilemmaer.
Ledergruppen
Nu til et emne som man kunne skrive en hel bog om: 
ledergruppen. Ledergrupperne er helt afgørende for 
de fl  este ledere – af mange grunde. Man tilbringer megen 
ledelsestid i ledergrupper. Ledergruppen er det sted, hvor 
organisationen skal kobles og hænge sammen. Leder­
gruppen er ofte det sted, hvor man er mest tid sammen 
med sin egen chef. Det er også et sted, hvor man kan lære 
meget om ledelse fra mere erfarne kolleger – eller unge 
ambitiøse ledere. Ledergrupperne er også det sted, hvor 
ledelseskulturen virkelig kommer til udtryk og skabes. 
Og så er ledergrupperne det sted, hvor den enkelte kan 
komme og føle sig som en del af et motiverende fælles­
skab – eller det modsatte.
Ledergruppen har mange funktioner. Men den væsent­
ligste er at skabe koordinerende beslutninger i organi­
sationen. Det er for eksempel ledergrupperne, der i den 
sidste ende skal fi  nde frem til de helt rigtige balancer 
og fordelinger i næste års budget. En endelig for deling 
som optimalt tilgodeser den samlede organisations 
interesse. En masse afvejninger og sammenhænge skal på 
plads. Det hjælper ikke at booste salg og marketing, hvis 
der så ikke er ressourcer nok tilbage til produktionen. Så 187mangler vi bare varer, når de forventede ekstra ordrer 
kommer. Det hjælper ikke at øge ressourcerne til kom­
petenceudvikling, hvis man i den decentrale produktion 
ikke har sat ekstra ressourcer af til at undvære med­
arbejdere i perioder. Det er denne form for koordinering,
som en velfungerende ledergruppe skal kunne gøre i 
forbindelse med budgetlægningen. Men det er ikke den 
eneste koordination, en ledergruppe skal sikre. Også i 
forbindelse med de strategiske udviklinger skal leder­
grupperne sikre, at de strategiske målsætninger er 
alignet med hinanden – og at top og bund hænger sam­
men. At den overordnede retning og ambition indfries af 
alle de udviklinger, som de decentrale enheder gerne vil 
og brænder for – og omvendt.
Det er denne type beslutninger, en ledergruppe sammen 
skal formå at lave. En masse hensyn skal afvejes, centrale 
balancer skal fi  ndes, og en række strategiske dilemmaer 
skal man arbejde med sammen. Netop de store stra­
tegiske dilemmaer kræver som regel gode og grundige 
dialoger i ledergruppen. Og netop her er det en kæmpe 
fordel, at ledergrupperne består af fl  ere forskellige leder. 
De har forskellige funktioner. En repræsenterer salg. En 
anden repræsenterer produktion. Nogle er fra linjen og 
ser det entreprenante tydeligt, og andre er fra stabene og 
har nemt ved det strukturelle. De er også forskellige som 
personer. Nogen har præference for udvikling og at skyde 
fra hoften. Andre arbejder minutiøst og detaljeret med at 
eff  ektivisere driften og er mere til det lange seje træk, 
hvor det strukturelle langsomt forbedres. Netop denne 
forskellighed og dermed mangfoldighed af perspektiver 
er ledergruppens største styrke. Mangfoldigheden gør, at 
man meget bedre kan se de forskellige facetter i et vigtigt 
strategisk dilemma. Man får tingene belyst fra mange 
sider og vinkler.188
Det kræver selvfølgelig, at ledergruppen er velfunge­
rende. Den skal være kendetegnet ved dialoger, hvor 
man respektfuldt lytter, og hvor kritikken er kærkom­
men og ses som en vej til at blive klogere sammen. 
Man skal også have forståelse for de forskellige roll­
er, man repræsenterer. Økonomichefen skal slå ned på 
al for mange ubegrundede udviklingsønsker. Salg skal 
tro på, at det hele starter hos dem. Ligeledes med den 
ledende overlæge på et hospital – hun skal gerne synes, at 
hendes afdeling er der, hvor patientbehandlingen virke­
lig sker. Selvfølgelig er der forskellige roller, men vi er 
netop sammen for at kunne fi  nde frem til den beslutning, 
der er bedst i helhedens øjne. Sammen repræsenterer 
ledergruppen netop helheden. Den gode leder ved derfor, 
at man har to roller eller loyaliteter, når man er i leder­
gruppen. Man repræsenterer den afdeling, man kommer 
fra, og man repræsenterer den helhed, man og afdelingen
er en del af. Den enkelte leder skal balancere dette med 
sin egen integritet i behold.
Mange ledergrupper er ikke velfungerende. De er over­
politiske, laver skjulte alliancer i korridorerne og 
kæmper mod hinanden. Måske kan den enkelte leder 
opnå noget på den korte private karrierebane med denne 
adfærd, men helheden vil lide under det. Organisa­
tionen vil som helhed ikke udfolde sit potentiale. Det kan 
skyldes mange ting. Lederne er ikke velforberedte, og 
selve mødeafviklingen er ugennemtænkt. En dårlig kul­
tur hvor spil, følelser og ophedede diskussioner fylder 
det hele. Selvfølgelig kan man ikke forvente, at der ikke 
er uenigheder, eller at personerne ikke er engagerede og 
har følelserne med ind i dialogerne. Men det er vigtigt, at 
man kan fi  nde ud af håndtere de saglige konfl  ikter.
Der er også en fare ved at diskutere beslutninger i en 
ledergruppe. Chefen i ledergruppen kan komme til at 189træff  e beslutninger i ledergruppen, som den enkelte 
leder selv burde have råderum og mandat til at træff  e. 
Det er afgørende, at man husker på, at man i den sidste 
ende skal arbejde mod at træff  e beslutninger, der sætter 
rammen og gør det muligt at decentralisere den øvrige 
beslutningskraft. Netop på denne måde vil man spille 
de decentrale ledere gode og få dem til at træff  e beslut­
ninger derude, hvor viden om den løbende udvikling er 
størst. Så de som Pernille kan skyde fra hoften, når der er 
behov for det – og det er der hver dag!190
191Det giver utrolig god mening at diskutere denne måneds 
emner i ledergruppen. Man kan spørge sig selv, om en 
ledergruppe virkelig kan fungere godt som ledergruppe, 
hvis ikke man er enige om, hvordan man sammen træffer 
beslutninger, hvordan man sammen laver budgettet og 
dets fordelinger, eller hvordan man sammen arbejder 
med de store strategiske dilemmaer. Det kunne være 
lærerigt og udviklende at vurdere sidste års budgetpro ­
ces sammen som ledergruppe. Hvor gode var vi sammen 
til at arbejde med disse mere strukturelle beslutninger? 
Fik vi mangfoldigheden af perspektiver frem, når vi di ­
skuterede? Formåede vi at holde os til rammerne, så vi 
ikke ødelagde den enkelte leders beslutningsrum? Der er 
nok af spørgsmål at tage op i en sådan evaluering. Måske 
vil det også slippe en masse opsparet energi løs, så vær 
sikker på, at snakken er ordentligt forberedt og facilite­
ret.
Det er godt, hvis den enkelte leder er forberedt til denne 
snak i ledergruppen. Hvordan har man det selv med at 
lave beslutninger? Hvordan gør man det typisk? Det kan 
også være en ide at vende det med en god ven eller for ­
trolig lederkollega, der kan give lidt feedback. Eller man 
snakker om det sammen for at se på forskelle og ligheder 
i, hvordan man har det med beslutninger.Spørgsmål at tænke over192
Første spørgsmål: Hvordan har jeg det egentlig med be­
slut ninger som leder?
Er jeg enig i, at det at træffe beslutninger nærmest er 
definitionen på at være leder? Hvorfor eller hvorfor ikke? 
Er jeg enig i, at den gode leder skal beslutte med fokus på, 
hvad der er i helhedens interesse? Formår jeg selv at leve 
op til det? Har jeg selv nemt ved at træffe beslutninger? 
Hvordan gør jeg det egentligt? Er jeg meget i dialog med 
andre, eller gør jeg det ofte alene? Venter jeg til sidste 
øjeblik? Eller er jeg hurtig på aftrækkeren? Hvad tænker 
jeg er fordele og ulemper ved de forskellige måder at gøre 
det på? Hvordan kan jeg udvikle mig som leder i denne 
forbindelse? Har jeg det okay med at træffe beslutninger, 
selv om der er usikkerhed om konsekvenser, eller vægrer 
jeg lidt med det? Tør jeg tage ansvaret? Er der respekt for 
i vores organisation, hvis ledere træffer beslutninger, 
der efterfølgende viser sig at være forkerte? Eller straffer 
man ledere, der har turdet at træffe beslutninger og tage 
ansvar? Hvordan påvirker vores kultur mig? 
Andet spørgsmål:  Er jeg mest til de entreprenante eller de 
strukturelle beslutninger?
Er jeg mest til de hurtige beslutninger i hverdagen, hvor 
man hurtigt og intuitivt træffer en beslutning om den 
konkrete forhåndsværende sag? Eller er jeg mere til de 
lange processer, hvor mere strukturelle beslutningskom ­
plekser skal koordineres på plads gennem analytiske og 
rationelle diskussioner? Arbejder jeg med at blive bedre  
til det, som jeg ikke har en naturlig præference for? 
Hvordan kan jeg arbejde mere med det? Har jeg respekt 
for den anden tilgang end den, jeg har præference for? 
Føler jeg, at dem, der har den anden tilgang og præfe­
rence, har respekt for og forstår min tilgang?193Tredje spørgsmål:  Hvordan arbejder jeg som leder med de 
store beslutningsmæssige dilemmaer?
Hvordan træffer jeg beslutninger, som ikke begrænser 
andres mulighed for selv at træffe beslutninger på deres 
niveau? Er jeg bevidst om, hvornår jeg kun skal træffe 
ramme­beslutninger? Hvad er eksempler på dette? Kan 
jeg føle mig handlingslammet overfor beslutninger, hvor 
der tydeligt er mange modsatrettede hensyn, der skal 
tages i betragtning? Hvordan arbejder jeg beslutnings­
mæssigt med de store dilemmaer? Jeg slår jo ikke med 
en terning, men hvad gør jeg så helt konkret? Opsøger 
jeg dilemmaer og ser dem som en mulighed for at lære  
noget vigtigt? Hvad er reelle eksempler på dette? Kunne 
jeg være lidt mere modig ift. en offensiv tilgang til dilem ­
maer? 
Fjerde spørgsmål:  Hvordan fungerer vores ledergruppe, og 
hvordan fungerer jeg i den?
Formår vores ledergruppe at bruge vores personlige 
forskelligheder og mangfoldigheden af ledelsesroller og 
­perspektiver? Kan vi finde ud af at få de svære dilemma­
fyldte beslutninger belyst fra mange sider? Formår vi at 
være engagerede og involverede på den ene side og på 
den anden side at undgå alliancer og korridorpolitik? Er 
ledergruppen meget bevidst om, at den har til formål 
sammen at repræsentere helhedens interesse? Og er 
ledergruppen samtidig sammensat, så mange forskellige 
hensyn er repræsenteret? Hvad mener jeg kunne udvikle 
vores ledergruppe yderligere? Hvad kan jeg gøre for at 
sætte denne udvikling i gang?194
195KAPITEL XI
NOVEMBER
Den sorte tunnel blev bare ved – og blev mere og mere sort. 
Bjørn Svendsen slæbte sig ud til sin bil efter endnu en meget 
lang arbejdsdag. Han var sgu ikke for stolt over sin indsats 
i dag. Han var mødt uforberedt op til to møder. Han havde 
overfuset en medarbejder, der ikke havde leveret til tiden – 
på en måde han sekundet efter havde fortrudt. Pis! Og han 
var faldet i søvn til ledermødet med sin chef, ”den store di-
rektør” , men det var godt nok også kedeligt. Han havde heller 
ikke megen energi eller overskud tilbage. Og det blev værre 
for hver dag. Han var inde i en ond og hastig nedadgående 
cirkel. Nu kunne han igen se frem til endnu en aften med et 
hav af dødssyge e-mails, inden han kunne få en alt for kort 
og urolig nattesøvn. Han måtte have et ordentligt glas rødvin 
til maden – en rigtig god ﬂ  aske. Så var der lidt at se frem til. 
Han havde råd til det nu, hvor han havde skrevet lidt mange 
overarbejdstimer på i sidste måned.196
Bjørn vågnede midt om natten – badet i sved. Han havde 
drømt, at han var blevet fyret. Det havde været så virkeligt. 
Han var med kort varsel blevet indkaldt til et møde af sin chef 
– uden at vide hvad det handlede om. Han havde slæbt sig 
gennem dagen med en bange fornemmelse i maven. Kunne 
det være… en fyreseddel? Han var mødt op med bange anelser.
 Frygten sad i ham. Og efter en gang overﬂ  adiske høﬂ  igheds-
fraser havde hans værste frygt realiseret sig. ”Den store 
direktør” havde fyret ham med begrundelsen, at han var 
faldet i søvn til mødet og skrevet for mange timer på. Og han 
havde storgrinende bedt Bjørn forlade organisationen inden for 
1 time. Bjørn vågnede fra mareridtet med ”den store direk-
tørs” grin i ørene. På den ene side glad for at det ”bare” var 
en drøm. Men på den anden side også alarmeret – frygten 
og uroen sad i ham. Kunne det ske? Var det et ondt forvarsel? 
Han havde ikke lyst til at tage på arbejde. 
Bjørn vendte og drejede sig. Nu var det over to timer siden, 
han var vågnet fra mareridtet, og han kunne bare ikke falde i 
søvn igen. Pokkers! Han var lidt i panik. For han skulle snart 
op, og han vidste, at han skulle præstere til mødet klokken 8. 
Og han manglede lige at lave sit eget oplæg. Men hvis han 
ikke ﬁ  k sovet mere, ville han være helt ﬂ  ad, når han om 1½ 
time skulle op. Men både mareridtet og nu panikken fyldte 
hans krop med adrenalin. Han skulle heller ikke have taget
en kop kaff  e sent på aftenen. Satans – hvornår ville han 
lære det. Idiot!! Lige pludselig slog en tanke ham. Kunne 
han præsentere sin enhedschefs, Karls, oplæg som sit eget 
og fortælle Karl, at han ikke skulle møde op til mødet? Karl 
var en mellemleder, han havde krammet på. Han turde ikke 
brokke sig.
Da Bjørn var på vej til arbejde, var tankerne igen sorte. Flere 
nætter á la denne så ville han snart knække. Måske skulle han 
allerede nu sygemelde sig? Sige fra med begrundelsen stress. 
Det gjorde alle andre jo, og det var heller ikke helt forkert i 197hans situation. Men hvad ville direktøren, kolleger og konen 
sige, hvis han begyndte at fortælle om hans situation? Han 
ville ikke være stolt af sig selv. Samtidig var han endnu mere 
bange for, hvis det hele gik værre og værre, at han en dag blev 
fyret. Hvad ville venner og naboer sige? ”På den anden side 
havde han jo snart ikke tid til noget socialt liv ved siden af 
jobbet – så hvad fanden!” , sagde han lidt sarkastisk til sig selv. 
Da han parkerede bilen, mærkede han lidt en smerte i maven 
men slog det hen. Han var allerede forsinket til mødet, hvis 
han skulle nå at sige til Karl, at han ikke skulle med.  
Jeg håber ikke, at du kan genkende dig selv i Bjørn. Han 
er ikke et imponerende menneske eller en inspirerende 
leder, der kan tjene som rollemodel for den gode ledelse 
– tværtimod. Men på den anden side må den gode leder 
se i øjnene, at ledelse er hårdt, og at vi alle kan blive ned­
slidt – på mange planer – og at vi alle derfor også kan 
komme til at træde ved siden af.
Vi må se i øjnene, at ledere også er mennesker. Og alle 
mennesker er jo en gang imellem svage, kede af det, 
magtbegærlige, gør usympatiske ting osv. Alt sammen 
noget som ikke kan tænkes væk, men som den gode leder
alligevel må tænke over og forholde sig til. Så hvad er 
mere passende end her i den mørke depressionsmåned 
at se på de mørke sider af og kræfter i ledelsesgerningen.
The dark side of the force
I Star Wars er der to sider af kraften. Den gode lyse side 
og den mørke: ”the dark side of the force”. Uha – det 
lyder ubehageligt. Men grundlæggende er det vel udtryk 
for, at vi mennesker rummer meget forskelligt i os. Både 198
noget godt og noget mindre godt. Selv det mest fantas­
tiske trygge og tillidsfulde menneske kan have en dårlig 
dag, hvor eksempelvis jalousien kort overfalder ham eller 
hende. Og sådan er det selvfølgelig også for ledere. 
Alle ledere vil derfor engang imellem falde i og gøre noget,
de bagefter ikke er så stolte af. Der er mange fald gruber. 
Man kan begynde at diskutere og konkurrere med en 
lederkollega til et møde – det er okay. Men midt i den 
ophedede diskussion går man pludseligt efter manden og 
nedgør ham sprogligt – det er ikke okay. Eller bagtaler 
ham bagefter i korridoren til en anden lederkollega – det 
er slet ikke okay ledelsesadfærd. Man kan også komme til 
at nedgøre og irettesætte en ansat, der refererer til en, i 
fuld off  entlighed hvor personens kolleger overhører det. 
Måske har man bare haft en sten i skoen over for denne 
person i mange år, og lige pludseligt bliver det bare for 
meget for en. Men det er hverken okay over for personen 
eller kollegerne.
Det er ikke okay ledelsesadfærd, men vi kan alle komme 
til at lave noget som dette. Også gode ledere. Forhåbent­
lig ikke ofte men måske et par gange i vores karrierer. 
Vi er mennesker – ikke robotter. Det vigtigste i sådanne 
tilfælde er at have nogle forholdsvis klare forestillinger 
om, hvad god ledelse er, og hvad det ikke er. Klare fore­
stillinger om den gode ledelsesadfærd gør, at man kan re­
fl  ektere over sin egen adfærd og se, hvis man træder ved 
siden af. En klar personlig erkendelse af at dette var altså 
ikke okay – selv om man i situationen gjorde det. Måske 
fulgt op af en oprigtig undskyldning. I det mindste er det 
vigtigt, at man holder sig selv op på, at dette var ikke okay, 
og at man må bruge tid på at forstå, hvorfor det skete – og 
hvad man kan gøre for at undgå det fremadrettet. Det er 
også supergodt, hvis man kan dele disse oprigtige refl  ek­
sioner med andre. Partneren derhjemme, en god leder­
kollega, sin coach eller på et lederkursus. Der er mange 
muligheder. Dette vender vi tilbage til sidst i kapitlet. 199Star Wars vil noget mere med begrebet ”the dark side of 
the force”. Kraftens mørke side tiltrækker og tilbyder en, 
at man kan blive stærk og magtfuld – hurtigt. På samme 
måde med ledelse. Her er den mørke lokkende side, at 
man kan misbruge den hierarkiske magt, man har. Som 
leder skal man bruge magten. Men man kan også mis­
bruge den. Man kan true, tvinge og presse sine egne 
holdninger og løsninger igennem – alene af den grund 
at man er den hierarkiske chef. Man kan lave del og hersk 
mellem dem, der refererer til en. Fortælle den ene noget 
og den anden noget andet. Så splid mellem dem, så de 
ikke tør tale sammen, og kun er noget sammen gennem 
lederen, der udnytter dette.
Der er mange grunde til, at magten kan lokke. Man kan 
faktisk få hurtige resultater ud af det. Pres på medarbej­
derne eller konkurrence mellem dem kan sagtens frem­
me produktiviteten – på den korte bane. Dette kan også 
være med til at fremme ens egen karriere. Magten kan 
også lokke, fordi man vil noget og føler sig sikker på sine 
egne holdninger og løsninger, og derfor vil man gerne 
have dem presset igennem. Og man gider ikke at høre på 
modargumenterne – eller har ikke tiden til det. Man kan 
også som person have brug for den prestige, som magt og 
betydning kan give i social sammenhæng.
Faren ved den mørke side af magten er, at den ikke efter­
lader lederen uberørt. Magt korrumperer – siger man. 
Og i det ligger netop, at man som person bliver på­
virket af magten – ikke mindst hvis man bruger dens 
mørke side. Man glemmer, at folk gør, hvad man siger, 
fordi man er chef. Og ikke nødvendigvis fordi man har 
ret. Magten kan også gøre en kold overfor sine kolleger 
og medarbejdere. De bliver objekter for ens planer og 
handlinger – ikke mennesker der fortjener respekt. Og 
igen – dette kan faktisk gøre tingene nemmere på den 200
korte bane. Man kan bestemme, dirigere, hyre og fyre 
uden alle mulige hensyn. Man kan handle og eksekvere – 
og det kan give hurtige resultater. Men på den lange bane 
mister man empati og tillid som leder. Man ødelægger 
også sammenhængskraften i organisationen – at folk vil 
noget engageret sammen – det forsvinder, når frygten 
for lederen breder sig. Og i den sidste ende holder man 
op med at være leder – defi  neret som en der får folk til 
gerne at ville følge. Man bliver reduceret til kun at være 
hierarkisk chef. 
Ved langvarig misbrug af magten mister man også sig 
selv som menneske. Se Bjørn. Han bander og svovler. 
Han tør ikke åbne sig for andre mennesker. Han er ble­
vet alene med sine tanker og følelser. Frygten og angsten 
sidder i ham – selv om natten. Han er ved at blive syg. 
Men han tør ikke engang refl  ektere over det. Hver dag går 
med ren overlevelse. Et skuespil der skal holdes i gang 
over for omgivelserne – uanset konsekvenserne. Han er 
i gang med en moralsk glidebane. Han fornemmer det – 
men skyder det væk. Han er reduceret til en dyrisk krop, 
der handler uden megen selvindsigt i, hvorfor han gør, 
som han gør. Det er pokkers ubehageligt for dem, hans 
magtmisbrug går ud over – det bør stoppes. Men man 
får også medlidenhed med Bjørn. Det er ikke et liv. Man 
håber for alle, at han kommer ud af sit misbrug.
Det lange seje træk 
At gøre karriere som chef kan man gøre hurtigt. Men 
at være en god leder kræver som regel et langt sejt 
træk. Det er ikke nok at få ændret organisationen, så 
næste år hænger sammen. Det er ikke nok at indføre en 
ny struktur eller teknologi. Det er godt, hvis man får lavet 201en ny fl  ot strategi, men det er heller ikke nok. Den gode 
leder ved, at man skal have strategien realiseret, få folk 
med på udviklingen og få dem til at forstå forandring­
erne. Det tager tid at få ledelsesbeslutningerne forankret, 
så de giver mening for folk. Megen strategisk udvikling 
kræver også, at kulturen ændrer sig. Det er heller ikke 
nok at få budgettet til at hænge sammen et år eller to. Er 
økonomien bæredygtig, så vi også kan klare konkurren­
cen og tjene penge eller lave god nok kvalitet om 3 eller 
5 år? Næsten enhver hierarkisk chef kan skære i økono­
mien og lave et budget for næste år, som hænger sam­
men. Men kan man få folk med på den nye virkelighed, så 
man stadig har en bæredygtig organisation? Det kræver 
en leder.
Det lange seje træk er hårdt af mange grunde. Mange 
ledere har en personlighed, for hvem det er langt sjovere 
og tilfredsstillende at udvikle strategien end at møde op 
hver morgen i de næste 4 år for at realisere den. Stra­
tegiseminaret er fyldt af energi, ideer og gå­på­mod. 
Men det er alle de fi  re år med garanti ikke. Der vil være 
modgang, nedgang, modstand osv. Det er nemt at være 
entreprenant i foråret, men har man også styrken til at 
stå igennem efteråret – ikke mindst november med dens 
mørke, sygdom, rusk og begyndende kulde?
Det er ikke nemt at få alle med på vognen, når man ud­
vikler nye strategier og fremtidsscenarier. Der er altid 
kritik, negativitet og modstand. Ift. hverdagens strabad­
ser kan diskussionerne på strategiseminarerne føles som 
et beskyttet værksted. Hverdagen er fyldt af driftsproble­
mer, ting der bryder sammen, budgetter der ikke holder
og en organisation med kolleger, der ofte gør alting ret 
besværligt. Surhed, træthed, brok, passivitet, dovenskab 
osv. fylder på en almindelig arbejdsplads og på en al­
mindelig hverdag – ikke mindst i november.202
God ledelse handler ikke om at bortgemme de nega­
tive og svære følelser – ej heller om at kaste positivitet 
og god energi ud over alle de fælles processer og møder. 
God ledelse handler derimod om at acceptere, at det 
lange træk også består i at kunne håndtere de mindre 
fantastiske sider af at have med mennesker at gøre. Det 
kan i længden ikke undgås og er en hel essentiel del af 
ledelses opgaven.
Vigtigst er det, at lederen selv er klar over dette. Både 
hvordan kollegernes negativitet er en del af hverdagen 
og virkeligheden. Men også hvordan den negativitet 
kan slide på lederen selv. Ledere er som sagt ikke over­
mennesker uden følelser – heller ikke af negativ slags. 
Lederen bliver også slidt og kan udvikle en hel enorm 
irritation eller endog aggression over for de kolleger, 
som ikke gør det nemt at være leder. Eller det lange seje 
træk med problemer hver dag kan synes som et sisyfos­
arbejde, hvor man til sidst mister overskuddet og føler, 
at jobbet bliver til et kvælende hamsterhjul uden glæde 
eller mulighed for at undslippe. Depression kan nemt 
blive resultatet – hvis man ikke er åben over for sig selv. 
Eller endnu bedre – at man er åben over for andre og taler 
åbent om disse svære følelser. Ikke mindst i november er 
det godt med en ærlig snak med partneren eller en gam­
mel ven.
For hvad sker der, hvis man er overladt til sig selv og sin 
egen aggression og depression som leder? Som Bjørn kan 
man ende med at slå sit moralske kompas fra. Blive ego­
istisk i en sådan grad at den empatiske evne forsvinder. I 
den sidste ende mister man sig selv og sin integritet. Og er 
der noget mere ødelæggende for en leder? Man ødelæg­
ger sin autencitet og den tillid, som får folk til at følge en 
frivilligt og begejstret, og man bliver reduceret til chefen, 
som folk må følge på grund af den hierarkiske magt. 203Den gode leder må kunne se sig selv i øjnene, kende sig 
selv og acceptere sig selv. Også de negative og svære 
følelser. Kun ved at kende sig selv kan lederen forberede 
sig på og stå igennem de svære perioder. For november 
varer jo ikke evigt – og det gør de svære følelser som 
regel heller ikke. Der er lys for enden af tunnelen – ikke 
mindst hvis man er forberedt på, at der vil komme en 
mørk, men ikke uendelig periode, så man undgår at 
stoppe op undervejs. Robusthed – eller ”resilience” – 
handler netop om dette. At man er robust i betydningen:
at man kan stå igennem den lange seje periode, uden 
at ens knap så stærke eller charmerende sider får 
overtaget.
Off  errolle, gudsyndrom og 
illoyalitet
En leder, der igennem lang tid bliver udsat for et for 
stort pres, kan ende med at lave dårlig ledelse. Det 
kan vi lige så godt se i øjnene. Se på Bjørn. Han er gået 
over til ”the dark side af the force” og udnytter sin hier­
arkiske magt til at overleve. Selv om det ødelægger sam­
menhængskraften i den organisation, han er en del af. 
Det lange seje træk har slidt ham ned, og han er blevet 
den værst tænkelige udgave af sig selv. Det kan ske for os 
alle – også selv om vi forhåbentlig ikke kommer lige så 
meget ud af kurs som Bjørn.
Vi reagerer selvfølgelig meget forskelligt – vi er forskel­
lige mennesker i forskellige situationer. Men der er 
alligevel nogle typiske reaktionsmønstre eller fælder for 
lederen, som er gode at kende til. Lad mig beskrive tre af 
disse. 204
For det første kan vi ledere nemt begynde at opfatte os 
selv som ofre. ”Lederjobbet er hårdt og umuligt. Det er 
synd for mig. Jeg kan da ikke lede under disse umulige 
omstændigheder”. Det er nemt at forstå denne reaktion. 
Ledere er konstant udsat for krydspres og dilemmafyldte
strategiske udfordringer. Vil du bruge ressourcerne 
på lukke kvalitetshullet i driften eller på at investere 
i udvikling? Medarbejderne vil det ene, ens chef vil det 
andet. Skal du være en god personaleleder og have tid til 
at gå rundt og lave ”management by walking around”, 
eller skal du lukke døren til dit kontor og få klaret de 100 
mails, eller skal du tage dig sammen og få nogle aftaler 
i kalenderen med nogle vigtige interessenter om frem­
tidens udvikling? Hverdagen er fyldt med modsatrettede 
hensyn, svære prioriteringer, og man kan som leder nemt 
føle sig hivet i alle retninger. Man kan umuligt gøre alle 
tilfredse hele tiden. Man er ofte en lus mellem to negle.
Men det er alligevel en fælde at falde i: at se og gøre sig 
selv til off  er. Den gode leder ved, at ledelsesdilemmaer 
er del af hverdagen, og at det netop er en ledelsesop­
gave at acceptere og håndtere modsatrettede hensyn. 
Organisationen har brug for ledere, der får dilemma­
erne frem i lyset og laver prioriteringer og balanceringer
af de forskellige hensyn – selvom det er svært. Ellers 
ender organisationen med at kaste sine ressourcer i alle 
retninger eller med en masse stressede medarbejdere. 
Selvfølgelig kan dette evige pres slide på lederens egen 
mentale ro og balance, men det er netop lederens opgave 
at stå roligt i presset. Off  errollen er lokkende men også 
farlig. Den tilbyder lederen en kortsigtet afl  astning: ”det 
er synd for dig, at du skal forholde dig til alt dette”. Men 
på den lange bane er det at give op som leder. Som leder 
må man acceptere, at det evige pres er en del af leder­
gerningen og være klar over, at det kan slide mentalt i de 
svære perioder.205Den anden typiske reaktion er modsætningen til off  er­
rollen. Her opfatter man nærmest sig selv som en gud. 
”Jeg kan gennemskue det hele. Jeg ved bedst. Jeg er den, 
det hele afhænger af. Hvis jeg ikke var der, ville det hele 
falde sammen”. Der er mange farer ved denne reaktion. 
For det første passer det jo ikke – man er ikke uund­
værlig. Der er meget sjældent en enkeltperson, der har 
denne betydning – og i de sjældne tilfælde er det som 
regel ikke en leder, men ofte en person med en faglighed 
der er ret unik. For det andet er det jo et helt forkert 
udgangspunkt for at lave god ledelse. God ledelse hand­
ler om at spille holdet gode – ikke at se holdet som 
undværligt. Træneren kan jo ikke vinde kampene uden et 
hold. Man mister på denne måde det naturlige udgangs­
punkt for at lave god ledelse – at det er medarbejderne 
og organisationen, der er vigtige – ikke lederen. For det 
tredje har denne indstilling en tendens til at retfærdig­
gøre en række beslutninger, som slet ikke er god ledelse, 
selv om lederen har overbevist sig selv om det. Lad mig 
komme med et par eksempler på dette.
Hvis man virkelig synes, at man er den eneste, der 
kæmper for organisationen. At man er den eneste, der 
virkelig ser, hvordan situationen er. Så er det nemmere 
som leder at overbevise sig selv om, at man nu er i en si­
tuation, hvor målet helliger midlet. ”Det kan godt være, 
at denne salgsmetode er lidt over grænsen. Men hvis vi 
ikke sælger mere, så må vi i næste måned fyre folk, der­
for er det jo berettiget at gå lidt over grænsen. Så kan 
vi ændre salgsmetoden, når vi igen har solgt nok”. Det 
kan også handle om, at man mener, at det er berettiget 
at presse medarbejderne vel meget, tilbageholde infor­
mation for ens egen chef, eller at give en stor julegave 
til medarbejderne selv om det ikke er efter reglerne. Om 
det er stort eller småt er egentlig ligegyldigt. Det er for­
men på den argumentation, man bruger til at overbevise 206
sig selv, som det handler om: ”Jeg ved bedre end andre, 
hvor alvorligt det er. Derfor kan jeg se, at målet beretti­
ger et middel, som normalt er over grænsen, men som 
ikke er det i denne alvorlige situation”. Man har gjort 
sig til den lovgivende, dømmende og udøvende kraft på 
samme tid.
 
Selvfølgelig er der situationer, der er så alvorlige, at 
målet berettiger midlet. Men pointen er jo, at det er helt 
ekstraordinært. Og det er sjældent en god ide, at man 
alene afgør, om man befi  nder sig i denne helt ekstra­
ordinære situation. En beslutning om, at her retfær­
diggør målet midlet, skal udsættes for kritik. Hvis man 
synes, at man som en ledergud selv kan træff  e beslut­
ninger af denne form på en ret almindelig torsdag, hand­
ler det nok mere om, at man er på vej til at give sig selv et 
frikort til at lave dårlig ledelse. Hvor man nemt kan man 
overbevise sig selv om, at de helt almindelige grænser,
der gælder for alle andre, ikke længere gælder for en 
selv. Det er en glidebane mod dårlig ledelse – for hvor 
går grænserne så? Pludselig fi  nder man sig selv i en si­
tuation som Bjørn, der har bevilliget sig selv lidt ekstra 
over arbejdstimer, fordi han synes, han har haft en ekstra 
hård sidste måned. Lederen, der bevilliger sig selv ekstra 
goder såsom et gratis bryllup i organisationens lokaler 
eller fl  otte statussymboler på kontoret, sender de helt 
forkerte signaler.
Den tredje og sidste typiske lederreaktion på et stort pres 
gennem længere tid handler om, at man nemt kan miste 
sig selv og kernen i ens lederskab – sin egen integritet. I 
sidste kapitel talte vi om, at vi både skal være loyale over 
for dem, vi er ledere for, og over for egen chef og res­
ten af organisationen. Det er en svær balancegang, som 
kræver meget af en leder. For man skal helst være loyale 
over for dem, der ikke er tilstede i lokalet. Når man er 207sammen med medarbejderne, skal man være loyal over 
for chefen og resten af organisationen. Og når man 
er sammen med chefen, skal man være loyal over for 
medarbejderne. Denne dobbelte loyalitet er så krævende, 
at den nemt kan ende med, at man begynder at fortælle 
lidt forskellige historier i forskellige sammenhænge. 
Man starter med at pynte på sandheden eller undlade 
vigtige informationer. Men det er en farlig glidebane, 
for der er ikke langt til de første små hvide løgne, og 
hvor ender man så? 
Når man er begyndt at miste sin personlige integritet og 
har svært ved at fi  nde balancen i den dobbelte loyalitet, 
nærmer man sig hastigt en situation, hvor man virkelig 
mister sig selv som leder. Man begynder at være direkte 
illoyal over for sin chef. Som regel søger man at begrunde 
det: ”Det er i orden, at jeg er illoyal. Min chef, og det han 
og den overordnede ledelse står for, er så urimeligt og 
langt ude, at det er i orden at være ”civil ulydig”. Jeg er 
ikke en dårlig leder men en helt! Det er derfor helt okay 
at kritisere eller nedgøre min chef åbent overfor mine 
medarbejdere.” Igen kan det jo i princippet godt være 
rigtigt – men er det meget sjældent. Ordrer og gerninger 
oppefra er meget sjældent af en karakter, som kan be­
rettige ”civil ulydighed”. Tværtimod handler det oftere 
om dårlige ledere, som pga. af deres manglende integritet 
har givet sig selv fripas til at agere som ”femte kolonne” i 
organisationen. For gennem denne adfærd er man virke­
lig med til at skabe en organisation uden helhed og sam­
menhængskraft. Den gode leder ville i stedet bringe sin 
kritik åbent frem over for chefen – og være parat til at 
forlade organisationen hvis chefen ikke tager kritikken 
til efterretning.
Fortsættes på næste side208
Den fælles refl  eksion som 
modgift
Det er vigtigt for mig, at det ovenstående læses på 
den rigtige måde. Det handler ikke om, at den gode 
leder er ”superlederen”, der aldrig laver dårlig ledelse. 
En leder, der ser sig selv sådan, er på vej til at udvikle et 
gudssyndrom. Det handler om, at alt det ovenstående 
er udfordrende at undgå. Pointen er, at man indser, at 
ledelse slider. At ledelse er et langt hårdt træk, som kan 
nedbryde os alle med tiden. At der er naturlige glidebaner 
og fælder, som vi alle til tider vil komme ud på. Så vi kan 
ikke undgå det. På den anden side er det jo ikke okay, og 
hvem har lyst til at ende som Bjørn? Han er jo ikke rolle­
model for nogen.
Så den gode leder laver sit forarbejde – hvordan kan jeg 
lave en forsikring, der træder i kraft, hvis uheldet er ude? 
Hvordan kan jeg undgå sortsynet og de negative tanker, 
når jeg ved november er forude? Først og fremmest må 
den gode leder gøre op med forestillingen om den stærke 
leder som ”the lonely cowboy”. Den stærke leder er den 
leder, der deler sine ledelsesrefl  eksioner med andre. Den 
stærke leder har modet til at se sig selv og andre i øjnene. 
Også om de svære refl  eksioner, hvor man ikke er en stor 
og imponerende helt, men en ganske almindelig person 
der også nogle gange har små og negative følelser. Den 
stærke leder stiger ned fra den høje hvide hest og smider 
stetson hatten. 
Når man har gjort op med forestillingen om den ensomme 
leder og mere ser ensomheden som en potentiel fare, må 
lederen for det andet i gang med at dele sine refl  eksioner 
med andre. Andre ledere i ledergruppen eller netværket. 209Eller andre personer derhjemme eller i sportsklubben. 
Som hele denne bog lægger op til, skal vi – for i læng­
den at være gode ledere – dele vores ledelsesrefl  eksioner
 med andre. Det er den væsentligste modgift mod den 
dårlige ledelse. Vi skal også turde dele vores fejl, mangler 
og de svære refl  eksioner. Vi har alle brug for ringhjørner, 
hvor vi kan søge tilfl  ugt, forståelse og pleje, når det bliver 
rigtig hårdt. En leder, der arbejder så meget, at man ikke 
længere har ringhjørner som gamle venner, familien 
eller gode lederkolleger, er på mange måde en tikkende 
bombe – se på Bjørn.
For det tredje må lederen arbejde med sin ydmyghed. Ja 
– man er som leder en kraftfuld person, der kan meget. 
Men ledergerningen er med tiden super krævende. Selv 
den mest imponerende person kan blive slidt ned af 
denne gerning. Den gode leder er derfor ydmyg over for 
ledergerningen og deler gerne sine ydmyge tanker om, 
hvordan lederjobbet kan være super svært, med andre. 
Funktionen, gerningen, rollen, hvervet – eller hvad vi 
kalder det – er større end personen. Det er der ikke noget 
galt i indrømme – tværtimod. 
Mange ledere, der ikke har modet og ydmygheden til 
at tale med andre om, hvordan ledelsesgerningen kan 
være hård ved en som person, ender med at leve med en 
ikke­erkendt og ubehandlet angst i maven. Angsten for 
ikke at slå til som person. En angst der i længden kan 
styre dem og deres adfærd. I den sidste ende kan de som 
Bjørn blive den dårligste udgave af sig selv. Styret af de 
laveste instinkter uden selv at vide det. Så tag modgiften 
og tal om det svære – ikke mindst i november!210
Denne måneds emner deler man nok ikke med hvem som 
helst. Fair nok. Det er personlige og svære emner. Det 
vigtigste er, at man snakker med nogen om det. Åben ­
hed om det svære i ledelse, om ledelsesgerningens mørke 
side, er modgiften, der kan sikre en imod, at det går helt 
galt, hvis man i en periode får det svært. Og hvorfor ven ­
te til det er gået galt, og man har fejlet? Så er det svært 
at dele refleksionerne. Pointen er, at det er bedre at gå 
i gang tidligt i sin lederkarriere, så man vaccinerer sig 
selv inden det lange seje træk. Det at dele det svære på 
forhånd gør, at man slet ikke kommer i gang med eksem ­
pelvis at udvikle sig som offer. Man kan snakke med sine 
fortrolige om det i forvejen. Hvordan undgår vi at komme 
derhen?
November er lang og kan være noget af en tunnel. Men 
snak med de andre i ledergruppen om det. De sidder sik ­
kert også og er lidt trætte og slidte. Plaget af halsbetænd­
else, syge børn og alligevel skal de hver dag præstere. Det 
kan være helt befriende at tage supermandsmaskerne 
af og grine lidt sammen over besværlighederne. Humor 
er noget af det bedste, hvis man sammen skal nå hels ­
kindet igennem til december. Og hvis der er en i leder ­Spørgsmål at tænke over211gruppen, der griner lidt hult eller slet ikke, så er det nok 
denne lederkollega, I skal være ekstra opmærksomme 
på. Måske er han eller hun på vej over til the dark side of 
the force?
Første spørgsmål:  Kender jeg som leder ”the dark side of 
the force”?
Er jeg umiddelbart enig i, at ledelse har nogle mørke og 
tiltrækkende, men farlige sider? Hvorfor eller hvorfor 
ikke? Kan jeg mærke, at jeg både kan bruge og misbruge 
den hierarkiske magt? Hvad opfatter jeg som legitim brug 
af magten? Hvad er misbrug? Hvordan lokker den mørke 
side mig? I hvilke situationer kan jeg blive svag og have 
nemmere ved at blive en dårlig leder? Har jeg også nogen 
gange brugt magten til at gå efter for hurtige resultater 
på den korte bane, vel vidende at det kan ødelægge en 
masse på den lange bane? Har jeg også brugt lederrollen 
til at stive mit eget ego af? Købt en lidt for dyr middag på 
repræsentationskontoen? Haft behov for at få kontoret 
lidt for dyrt indrettet? Har jeg evnet at se disse fejltrin 
i øjnene og være ærlig over for mig selv? Jeg er også et 
menneske, der kan korrumperes, hvis jeg ikke passer på. 
Har jeg haft modet til at se det som klare fejltrin, som 
jeg kun kan klandre mig selv for – på trods af de utallige 
undskyldninger jeg kan lave for mig selv?
Andet spørgsmål:  Hvordan slider det lange seje træk på 
mig?
Er jeg bevidst om, at det i længden er svært at være leder?  
Enten fordi man har en personlighed, hvor man godt 
kan lide det nye og hurtige? Eller fordi man som person i 
længden har det svært med konflikter og problemer – at 212
tingene ikke altid lige flasker sig? Eller noget helt tredje? 
Hvordan slider brokken, modstanden og alt det negative 
på mig? Og er jeg mere udsat i november måned, hvor 
kulde og mørke begynder at dominere? Kender jeg mig 
selv godt nok – ikke mindst de mere negative sider som 
jeg ikke er så stolt af? Tør jeg acceptere disse sider af mig 
selv? Eller prøver jeg at negligere eller projicere dem?
Tredje spørgsmål:  Undgår jeg offerrollen, gudssyndromet 
og illoyaliteten?
Enhver kan en gang imellem synes, at det er lidt hårdt 
at være leder. Fair nok – der er mange modsatrettede 
hensyn og svære prioriteringer. Men formår jeg at opret­
holde det rette perspektiv som leder: at det er min op ­
gave at håndtere de svære situationer? Eller er jeg ved at 
synes, at det er synd for mig? At jeg er offeret? Kender 
jeg mig selv – i hvilke situationer er jeg mest tilbøjelig til 
at have brug for en tudekiks? Og i hvilke situationer gør 
det mig mest aggressiv, hvis andre siger, at jeg skal tage 
en tudekiks? Synes jeg nogle gange, at jeg har bedre styr 
på det hele end alle andre? Er der også nogle gange, hvor 
jeg tildeler mig selv et frikort til at lave handlinger, som 
jeg ikke synes ville være i orden, hvis det var andre, der 
gjorde det? Tager jeg de svære beslutninger op til diskus ­
sion i sammenhænge, hvor jeg ved, at jeg får et ærligt 
feedback fra personer, som jeg har respekt for? Eller har 
jeg en tendens til at bortforklare kritik som et resultat 
af, at de andre ikke forstår ”the big picture”, eller at de 
ikke har styrken til at gennemføre de svære handlinger? 
Håndterer jeg den dobbelte loyalitet, eller er jeg til tider 
illoyal overfor min chef og organisationen som helhed? 
Eller er det omvendt sådan, at jeg lidt for nemt giver op 
og ikke argumenterer for min afdelings krav og hensyn? 
Sælger jeg lidt hurtigt ud for at tækkes chefen? Kan jeg 213sige mig fri for at bagtale min egen chef eller mine egne 
medarbejdere en gang imellem? Har jeg styrken til at 
ind rømme over for mig selv, at det ikke er okay? At jeg 
burde finde andre måder at håndtere det på.
Fjerde spørgsmål:  Tør jeg tage modgiften og dele disse re -
fleksioner med andre?
Er jeg egentlig ydmyg og modig som person? Ydmyg nok 
til at se i øjnene at uanset hvor dygtig og viljestærk jeg er, 
så slider ledergerningen i længden på mig – jeg er ikke 
bedre end alle andre. Og modig nok til at dele mine egne 
refleksioner om dette med andre – selv om det ikke al ­
tid sætter mig i et fantastisk lys. Jeg er et menneske med 
fejl som alle andre. Jeg er heller ikke ”a lonely cowboy”, 
der kan klare alt alene og ensom. Tør jeg indrømme det 
for mig selv og andre? Hvem er den eller de fortrolige, 
som jeg kan dele sådanne tanker med? Er jeg tryg nok til 
at gøre det? Er de mit ringhjørne, hvor jeg ved, at jeg får 
opbakning og hjælp? Sætter jeg pris nok på mine ring ­
hjørner, og investerer jeg nok i at holde dem vedlige? 
Skulle jeg tage en god snak med en lederkollega? Tør 
jeg starte en snak om sådanne forhold i ledergruppen? 
Jeg kan starte med en snak om, hvor lang, kold og mørk  
november er – men gør jeg det?214
215KAPITEL XII
DECEMBER
Pernille Nielsen glædede sig bare sådan til julefrokosten. På 
mange måder var det årets højdepunkt. En velfortjent fest 
hvor man kan hygge med alle sine gode kolleger – på den 
gode og ordentlige måde. I det hele taget var slutningen af 
december et dejligt lille pusterum – før det nye år kører løs. 
En lille gave hvor man har tid til at stoppe op og fejre sig selv 
og hinanden.
Og der var meget at fejre. De var kommet igennem en meget 
svær periode. Pernille havde haft lynende travlt hele året. 
Alle i hendes afdeling havde haft hænderne fulde. I starten af 
året var 15% af deres indtægter forsvundet, og meget skulle 
ændres på én gang for at få tingene til at hænge sammen 216
under de nye vilkår. Hold da op hvor havde foråret været 
svært. Brok over de reducerede ressourcer fyldte alt. Pernille 
huskede ikke, at hun havde været til en frokostpause uden, at 
dette havde været temaet for frokostsnakken. Det var svært 
ikke at falde i dette hul af brok og gylle. Men samtidig vidste 
Pernille, at det var en nedadgående spiral. Jo mere de talte 
om dette, desto værre blev det. Som en selvopfyldende pro-
feti. Pernille vidste som afdelingsleder jo også, at det ikke 
kunne være anderledes. Der var færre indtægter for organi-
sationen som helhed, og deres afdeling måtte tage en stor del 
af reduktionen. Der var sket en rimelig og fornuftig priori-
tering. Der var ingen vej uden om.
Det var ikke nemt at få folk til at tro på, at det kunne være 
muligt at lave tingene af ordentlig kvalitet for de færre 
ressourcer. Men det var netop det, der havde været hendes 
opgave. Hun måtte få folk til at tro på det – at tro på det 
umulige, ville mange have sagt dengang. Uden tro på frem-
tiden ville hun ikke kunne få folk med. Det var lykkedes hende,
men det havde været rigtig udfordrende. I starten var hun 
jo også selv i tvivl, om det kunne lade sig gøre. Ja faktisk 
havde hun i starten haft en mørk periode, hvor hun mest 
havde syntes, at det var uretfærdigt og umuligt. Hun vidste 
jo heller ikke, hvordan det skulle kunne fungere i fremtiden. 
Hun kunne ikke selv komme op med alle løsningerne. Hun 
vidste kun, at uden en tro på fremtiden ville de aldrig lyk-
kes med at ﬁ  nde de fælles løsninger. Det var hendes opgave 
som leder at fremtrylle denne tro og få folk til sammen at gå 
positivt ind i fremtiden. Det var gennem hårdt arbejde lyk-
kes langsomt at få folk til at ændre fokus fra det mørke og 
negative til fremtidens muligheder – at få folk til at se lys for 
enden af tunnellen. Men særligt én hændelse ændrede alt.
Pernille tænkte tilbage på det skæbnesvangre seminar i af-
delingen i april. Her kunne alt have gået galt – folk var sta-
dig meget negative og berørte af reduktionen. Og undervejs i 217seminaret så alt sort ud. Sure røster fra mange af de centrale 
opinionsdannere og kulturbærere. Ingen gik konstruktivt 
ind i at ﬁ  nde fremtidens løsninger. Alle ville hellere bruge 
energien på at tale sig selv og hinanden ned i et stort sort 
hul. Pernille kunne stadig se sig selv sidde på toilettet med 
hovedet mellem hænderne. Hun var i chok og vidste ikke sine 
levende råd. Hvordan skulle hun få noget godt af semina-
ret, afdelingen og fremtiden? Hun havde mest lyst til at råbe 
ad dem eller få sig et nyt job. Men pludselig skete der noget. 
Måske så hun i et glimt sig selv udefra – grædefærdig på et 
toilet i færd med at spise tudekiks? Måske nåede hun bare en 
fast grund i sig selv? I hvert skete der noget. Hun ﬁ  k troen på 
både sig selv og sine medarbejdere tilbage. Hun kunne godt få 
dem med op af hullet og ud i lyset. Resolut forlod hun toilettet 
og gik op og satte seminaret i gang efter frokosten. Og hun 
vidste i dag godt, hvad der havde gjort den helt store forskel: 
da hun åben og direkte havde bedt dem om at hjælpe hende. 
At hun var helt klart over, at hun ikke havde nogen chance 
uden deres hjælp. Hun havde åbent sagt til dem, at som leder 
var hun helt afhængig af dem. Hun kunne ingen ting alene. 
Og lige nu havde hun godt nok brug for deres hjælp, hvis de 
skulle komme videre sammen. Netop her nåede deres miljø et 
”tipping point”. Pludselig vendte stemningen. 
Når hun så tilbage på dette seminar, var hun både overras-
ket og taknemmelig. Overrasket over sin egen adfærd – at 
hun havde gjort sig så sårbar. Men også overrasket over re-
aktionen – at de andre vendte på en tallerken og begyndte 
at tro på hende og følge hende. Taknemmelig var hun over 
at være leder for så en fantastisk gruppe mennesker, der stod 
sammen, når det virkelig gjaldt. Og fandt vejen videre frem – 
selv om alle sagde, det var umuligt, da de startede. 
Nu ville hun gå ned til julefrokosten og holde en tale til dem 
– ikke mindst om hendes taknemmelighed – og give dem de 
gaver, som hun selv havde købt for sine egne penge. De skulle 218
vide, hvor meget hun satte pris på dem. Det skulle nok blive 
en god fest.
Kære læser – hæng dig ikke i, om Pernille skal betale 
gaver af egen lomme. Er det rimeligt? Måske ikke, men 
det er ikke disse detaljer, som kapitlet handler om. Langt 
større spørgsmål er på spil her. Måske de allerstørste. 
Dette tolvte og sidste kapitel i årets ledelsesalmanak 
handler nemlig om følgende temaer: 1) det livgivende lys, 
2) kernen i al socialitet – gaver, 3) livets pointe – festen; 
og sidst men ikke mindst 4) det at tro. Vi skal sammen 
se på, hvordan ledelse er snævert koblet til disse store, 
ja nærmest fi  losofi  ske, emner. Forhåbentlig kan du som 
leder føle dig lidt stolt over, at dit arbejde handler om så 
store emner. 
Du kan nu sætte dig i øreklapstolen, varme dig ved dette 
perspektiv og lade roen og glæden falde over dig. Sådan 
bør det være i december måned. Læse, refl  ektere og fi  nde 
troen på dig selv som leder. Ikke så ringe endda. Måske er 
dette årets første julegave til dig? Gaven til dig selv som 
leder – som du giver dig selv. Du giver dig selv tid til at 
sidde lidt og holde en lille fest med kun dig som deltager 
– hvor du frydes over dit lederskab. Jeg håber det!
Lys – hvordan ledelse 
kan ændre på 
virkelighedsopfattelsen
Lys er oprindelse til alt liv. Ikke bare i fysisk og biolo­
gisk forstand men også socialt og menneskeligt. For 
vi mennesker kan også skabe lys, fordi vi skaber forskelle.
Lys er for os mennesker noget, der opstår relativt til 219mørke. På den måde får vi mennesker næsten en guds­
lignende styrke. Vi kan skabe noget ude i virkeligheden 
bare ved at skabe forskelle i os selv eller mellem os.
December er mindst lige så mørk som november, men 
den opfattes anderledes. Vi mennesker laver kollektivt 
et trylletrick på os selv. Ved at sætte lys op overalt og se 
frem til at den mørke tid snart er ovre (”det vender snart” 
går vi og siger til hinanden), så får vi os selv til at opfatte 
december anderledes end november. 
Sådan er det også med ledelse. Ledelse kan sætte fokus på 
noget, som så fremhæves. Det er ledernes største sociale 
mulighed. Han eller hun kan sætte noget i for grunden – 
og noget andet ryger så i baggrunden. Ved konstant at 
tale om hvilke værdier, der er vigtige, eller ved at frem­
hæve nogle eksempler på adfærd mere end andre kan 
lederen over tid ændre, hvad vi opfatter som god adfærd. 
Og dermed ændres adfærden også og på langt sigt kul­
turen.
Den sociale opmærksomhed er en stærkere kraft, end 
vi måske lige er opmærksomme på. Lad mig komme 
med to forskningsbaserede eksempler. Organisations­
forskningen kommer med det ene. Det går under navnet 
”Hawthorne eksperimentet”. En række forskere stu­
derede sammenhængen mellem blandt andet lys på en 
fabrik og medarbejdernes produktivitet. Hypotesen, man 
ville teste, var, at produktiviteten blandt andet var af­
hængig af lysstyrken. Jo mere lys – jo mere produktivitet. 
Jo mindre lys – jo mindre produktivitet. Man startede med 
at skrue op for lysstyrken, og ganske rigtigt obser verede 
man, at produktiviteten gik i vejret. Derefter prøvede 
man at skrue ned for lyset igen, men overraskende nok så 
betød det også, at produktiviteten gik op. Hypotesen var 
afkræftet – produktiviteten afhang ikke af lysstyrken. 
Men en anden pointe stod frem. Opmærksomheden fra 
forskernes side var nok til, at medarbejderne følte sig 
interessante og anerkendte, og dermed producerede de 220
mere. Social opmærksomhed ændrede medarbejdernes 
opfattelse af sig selv og dermed deres virkelighed.
Det andet eksempel kommer fra pædagogikken. Det 
går under fl  ere betegnelserne: ”Rosenthal­forsøget” 
eller ”Pygmalion­eff  ekten” (Pygmalion var en græsk 
sagnfi  gur, der kunne gøre sine fi  gurer levende ved tan­
kens kraft). En række pædagogiske forskere ledt af 
Rosenthal lavede følgende forsøg. Man fortalte en række 
lærere på en række skoler, at nogle elever i deres klasser 
var specielt intelligente. Disse elever var helt tilfældigt 
udvalgt og normalt intelligente. Efter endt uddannelse 
studerede man disse elevers resultater og kundskaber og 
fandt, at de lå betydeligt bedre end gennemsnittet. Hvor­
dan kunne man forklare dette? Jo – lærerne snakkede 
mere med disse elever, og denne opmærksomhed betød, 
at disse elever fi  k mere tid sammen med lærerne, og 
eleverne troede også mere på sig selv, hvilket medførte, 
at en positiv læringsspiral kom i gang. Forsøget er yderst 
illustrativt. Selvom lærernes antagelse – at disse elever 
var klogere end andre – var forkert, blev antagelsen med 
tiden rigtig. Af det kan vi lære, at social opmærksomhed 
kan lede til selvopfyldende profetier.
Disse to eksempler er virkelig noget, vi kender fra orga­
nisationer og ledelse. På godt og ondt. Lad os tage det med 
selvopfyldende profetier som eksempel. Når en organi­
sation f.eks. indfører et nyt IT­system, så kan en social 
proces starte, hvor alle begynder at tale om, at systemet 
ikke fungerer: ”Det er en katastrofe”, ”Det gamle var 
meget bedre” og ”IT­afdelingen er fyldt med idioter”.
Denne reaktion og måde at tale om situationen kan nemt 
føre til en selvopfyldende profeti. Uanset systemets 
tekniske funktionalitet eller IT­afdelingens evne til at 
udbedre eventuelle fødselsproblemer så kan alene denne 
sociale reaktion lede til, at systemet bliver en fi  asko. 
Modsat kan ledelsen gennem rigtig god ledelse sikre, at 
næsten hvilket som helst IT­system kan blive en succes. 221Ledelsen kan skabe en parathed i organisationen, der på­
virker reaktionen: ”Nå ja – der er problemer, men det er 
forventelige startproblemer – det skal vi nok få styr på”. 
Eller ”Måske er det ikke nemt at komme i kontakt med 
IT­afdelingen lige nu, men det er forventeligt. De har 
sindssygt travlt lige nu. Nu skal vi heller ikke presse eller 
stresse dem. De skal have ro til at gøre det på deres måde. 
Det er i vore alle sammens langsigtede interesse”. På 
denne måde skaber ledelsen gennem sin fokusering en 
social opmærksomhed, der gør, at reaktionen på IT­sys­
temet bliver relativt til forventningerne. Folk oplever, 
at der er problemer, men de er forberedte på det og tror 
alligevel, at det nok skal blive en succes – og derfor bliver 
det en succes. Ledelsens fokusering kan være nok til at 
skabe en selvopfyldende profeti.
Opmærksomheden på selvopfyldende profetier er også 
på spil i casen med Pernille Nielsen. Hun er erfaren 
nok til at se, hvor meget brokkeriet over de reducerede 
ressourcer kan lede til en nedadgående spiral. Hun 
frygter, at det går denne vej og ved, at hun som leder må 
arbejde på at vende den sociale opmærksomhed væk fra 
brokkeriet baseret på fortiden til mulighederne i frem­
tiden. Pernille har heldigvis modet til at gribe ind i pro­
cesserne på det helt rigtige tidspunkt, og gennem sin 
fokusering får hun vendt spiralerne. Hun sætter spot på 
mulighederne i stedet for brokkeriet, og så vender den 
sociale opmærksomhed og er med til at producere en 
succes som en selvopfyldende profeti.
Nu må dette ikke misforstås. Den gode leder kan få en
organisation med på meget. Den gode leder kan få 
organisationen med på en ambitiøs udvikling, hvor vi 
sammen udfolder et potentiale, som vi næsten ikke 
troede, vi havde – som en positiv selvopfyldende profeti. 
Men den gode leder ved også, at alt ikke er muligt. Du kan 
måske få en brumbasse til at fl  yve, men du kan ikke få en 
hest til det. Reality kicks back. Derfor ved den gode leder 
også, at man må have tvivlens nådegave – er det muligt? 222
Man ved det ikke. Det eneste, en leder kan gøre, er at 
arbejde på at få organisationen med på en ambitiøs ud­
vikling. Men man må også have modet til hele tiden at 
være i dialog med organisationen – er det realistisk? Kan 
vi faktisk gennemføre det – uden at vi alle dør af stress 
på vejen? Den gode leder lever i dilemmaet mellem det 
ambitiøse og realistiske – selv om det kan være hårdt 
og opslidende. Netop derfor er det vigtigt at bevillige sig 
selv og andre en fest en gang imellem. Som modvægt til 
det hårde – og som anerkendelse af indsatsen.
Fest og glæde 
December er jo ikke kun en dejlig måned, fordi vi sæt­
ter lyskæder op og glæder os til, at det lysmæssigt 
vender. December er også en speciel måned pga. jule­ og 
nytårsfesten. Nu har vi knoklet hele året og kan ende­
lig holde fri, feste og slappe af. Slutningen af december 
er præmien for at have knoklet hele året. Festerne, den 
glade stemning og afslapningen er også gode til at holde
vinter­depressionen stangen – vi får ladet batterierne 
op.
Festerne i december kan vi lære meget af ledelsesmæs­
sigt. Vi mennesker indeholder ikke kun produktivitet, 
vilje, mål, stræben, konkurrence og succes. Vi har også 
brug for fællesskab, stoppen op, afslapning, leg, gaver og 
glæde – som når vi fester. God ledelse er at lave små og 
store fester. 
Lad os starte med at se på de små fester i hverdagen. En 
leder der giver plads til, at man lige tager en snak sam­
men om noget andet end det arbejdsrelaterede. Eller en 
leder der husker at give en god feedback og lidt aner­
kendelse til en medarbejder eller en kollega – eller for 223den sags skyld til sin egen chef. Det lyder simpelt, og det 
er selvfølgelig noget, vi som ledere bør gøre. Men det er 
sværere at huske på end som så. Vi mennesker er biolo­
gisk udrustede til at se problemer og farer. Som dyr har 
vi overlevet en barsk natur og en farlig omverden ved at 
være gode til at forudse problemer og se hullerne i osten.
Denne tendens til se det rådne æble i kurven (og overse 
alle de andre) kan nemt præge vores organisationer. 
”Selvfølgelig kan dette ikke lade sig gøre – det er helt 
umuligt” eller ”Det er helt klart de andres problem – 
dem fra IT – de er helt sikkert skyld i det”. Kommentarer 
af denne type, og det perspektiv der følger med, kommer 
ofte til at fylde – også i vores ledelse. Vi har måske en 
med arbejder, der ikke vender tilbage i god nok tid. Og 
straks tænker vi over alle de problemer, det kan give 
for os selv. Og mærker hurtigt irritationen vokse frem 
– uden måske at være bevidst om det. Det er helt men­
neskeligt at foku sere på det negative.
Men som ledere må vi være rollemodeller og hjælpe 
organisationen med at også at få det positive frem – for 
det er der også. Så vores organisationer ikke degenererer 
til en løs samling af konkurrenceorienterede individer, 
der fordeler skyld mellem hinanden, når der er proble­
mer. Og det er her, de små fester er så vigtige. Anerken­
delse, plads til at være hele mennesker og en dag lidt nede 
i gear, hvis der er brug for det. På den måde husker vi 
glæden ved det, vi gør. Og ikke kun viljen og produktivi­
teten. Det er det, december er symbol på. Glæden ved det vi 
gør sammen, rummelighed over for hinanden og glæden 
ved at være en del af et rummeligt fællesskab. Så uden de 
små fester og plads til fejl, mangler og skævheder, så bliver
vi ikke et socialt fællesskab – en organisation.
Det minder mig om en gammel kinesisk fortælling. En 
gammel dame havde to krukker, som hun bar vand i. Den 224
ene var perfekt og gav altid en hel krukkefuld vand, når 
hun kom hjem fra søen. Den anden havde en sprække og 
var kun halvfuld, når hun kom hjem. Den perfekte krukke 
strålede og pralede altid. Den defekte krukke var meget 
ked af det, og en dag tog krukken sig sammen og spurgte 
damen, hvorfor hun ikke smed ham væk. Damen svarede, 
at hun havde plantet frø på den ene side af stien, og at 
vandet fra den lækkende krukke havde vandet disse, så 
der ved stien var de fl  otteste blomster, som hun hver dag 
glædede sig over. ”Hvis du ikke var lige præcis, som du 
er, så ville jeg ikke kunne se på disse smukke blomster. 
Du skal være den, du er – det er dig, der skaber skønhed 
i mit liv”. Se hun er en god leder – hun giver plads til at 
stoppe op og se det smukke i os alle, og hvordan vi kan 
skabe værdi for hinanden og sammen. Og festen minder 
os af vigtigheden af dette.
De store fester – som julefrokosten – er vigtige ritu­
aler, hvor vi minder os selv om, at vi er kolleger og et 
arbejds fællesskab. Gode anledninger til at minde os selv 
om vores fælles sejre. Som Pernille der siger ”tak” for, 
at afdelingen har lykkes med en super svær turnaround. 
Lederen har her en vigtig rolle, som man må tage på 
sig igen og igen. Anerkende fællesskabet for at det er et 
intelligent fællesskab, der lykkes sammen. Nogen ledere 
kan have svært ved at holde den samme tale igen og igen. 
Men det er en vigtig funktion – et vigtigt ritual. Festen 
minder os om det, vi glemmer i hverdagen. Og så må man 
arbejde med at forny indholdet i talen, men budskabet er 
grundlæggende det samme. Vi er noget sammen, og det 
minder vi hinanden om ved festen.
Festen og glæden er vigtige for os mennesker. Og glæden 
og festen er ikke kun noget, vi giver til andre. Det er også 
noget, vi bør give til os selv. Det kan være yderst svært for 
os at tro på os selv. Er vi noget værd? Har vores liv vær­225di? At indgå helhjertet i glæden og festen er tegn på, at vi 
tillader os at holde af os selv – at give den allersværeste 
anerkendelse – troen på os selv og at det, vi gør, har vær­
di. Festen og glæden er derfor i den sidste ende det, der 
modvirker livets meningsløshed. Sisyfos skubber hver 
dag stenen op af bjerget – for at se den rulle ned igen. 
Det er den straf, Sisyfos har fået. Men alligevel er Sisy­
fos i Camus’ fortolkning lykkelig, når han igen og igen 
lægger skulderen mod stenen og begynder det hårde slid 
med at skubbe den op ad bjerget. Sisyfos fi  nder inde i sig 
selv glæden ved dette meningsløse arbejde – og derfor 
giver hans liv mening. Derfor er det ikke småting, den 
gode leder kan være med til at skabe. Den gode leder kan 
være med til at bidrage til meningen med livet – det er da 
ikke så ringe endda. Derfor er det også vigtigt, at lederen 
anerkender sig selv og glædes over, at han/hun har taget 
ledergerningen på sig. Det kan du jo passende gøre nu. 
Stop op og lad vær med at læse videre. Tænk fem eller ti 
minutter over, hvor godt det er, at DU er leder, og at DU 
leder. Anerkend dig selv! Giv dig selv denne gave, før du 
læser videre.
Gaver og sårbarhed
Antropologerne fortæller os noget interessant om 
vores samfund. Gavegivning er grundlaget for al so­
cialitet. Hvad mener de med det? Jo – antropologerne har 
fundet ud af, at alle samfund til alle tider har udvekslet 
gaver. Og at denne gavegivning er med til at knytte de 
grundlæggende sociale bånd, som et samfund består af. 
Det kræver en lille forklaring.
Når nogen giver en anden person en gave, så giver vi 
dem noget af værdi. At få noget, der ikke er af værdi 226
(f.eks. en bananskrald), er ikke en gave men at overtage 
et pro blem (at fi  nde en skraldespand). Ved at modtage 
denne gave af værdi får modtageren en forpligtelse til at 
give noget af værdi igen. Det er ikke noget, afsenderen 
kan påtvinge modtageren, men noget modtageren føler 
i sig selv – en form for social forventning. Hvis en anden
giver mig noget af værdi, og jeg modtager det med 
glæde, så bør jeg også kunne give noget af værdi til 
andre – ellers er jeg anderledes og stiller mig uden for 
det fællesskab, der giver mig identitet. Så det at give og 
modtage gaver er det, et fællesskab grundlæggende er 
baseret på. 
Vi kan fi  nde det i de helt tidlige primitive kulturer. Der 
talte man om gavens ”tau” – en ånd i gaven der skulle 
vende tilbage sin ejermand, når gaven blev givet væk. Og 
hvis man derfor ikke returnerer en gave, man modtager, 
så ville ånden blive sur og gøre livet surt for modtageren. 
Vi fi  nder det også i kulturer, hvor man skaber fred mellem 
stammer, ved at man lader personer fra de to stammer 
gifte sig med hinanden. Det skal også ses som en gave, 
der skal skabe et socialt bånd mellem de to stammer, så 
de fremover undgår krig og ufred.
Den gode leder ved, at gaver bygger fællesskab. Ved at 
give gaver i en organisation skaber man organisationen 
som fællesskab. De to største gaver er medlemskabet – 
at man blev ansat – og den løbende anerkendelse for det 
man laver i organisationen. Pernille vil give denne gave 
til sine kolleger, når hun holder en tale til julefrokosten, 
hvor hun anerkender dem for deres indsats med at vende 
afdelingen igennem året. Denne gave er meget mere 
værdifuld end den fysiske gave, hun også har købt til 
dem. Den fysiske er mere bare for at vise, at hun virke­
lig mener det, hun siger. Og hermed er vi fremme ved 
noget vigtigt ved gaver. Det fysiske, som vi rent faktisk 227giver til den anden, er ikke gaven. Gaven er derimod det 
symbolske, som det fysiske henleder opmærksomheden 
på. Lad mig komme med et lille plat eksempel. Hvis 
jeg får 100 kr. i gave af en anden person og straks giver 
hundredekroner­seddellen tilbage igen, så har jeg ikke 
givet den anden en gave tilbage (selvom jeg har givet 
noget på det fysiske plan). Jeg har snarere fornærmet den 
anden. Der skal ske en tidsforskydning og en omform­
ning. Hvis jeg derimod modtager en gave, sælger den og 
får 100 kr., køber noget andet for de 100 kr. og giver dette 
til den anden ved en senere lejlighed, så har jeg givet en 
gave – og levet op til min sociale forpligtelse. Derfor er 
det ikke det fysiske i sig selv, der er gaven. Det fysiske er 
et ”token”, som henviser til gaven. 
Lederen er altså med til at skabe et stærkt fællesskab, når 
man udvikler en organisation, hvor vi hjælper hinanden 
og giver hinanden gaver. På samme måde som gaverne 
juleaften er med til at bekræfte, at vi er en familie. Og der 
er mange måde at give gaver på. Et ”God morgen!” når 
en kollega møder op. At tilbyde at hente frokost. Osv. En 
af de største gaver, en leder kan give, er at gøre sig sår­
bar. Som Pernille der åbent erkender, at hun har brug for 
deres hjælp – at hun som leder ikke kan klare noget alene. 
Det at erkende sine fejl og mangler og vise, at man bare 
er et menneske, der har brug for hjælp – det viser ikke 
en svag leder, men en stærk og menneskelig leder der 
formår at skabe tillid. Sårbarhed avler tillid. Sjovt nok. 
Se på hunde. Når de slås for sjov, kan den ene med vilje 
blotte struben. Den gør sig sårbar. Nu kunne du bide mig 
i struben, men jeg regner med, at du ikke gør det. Der­
for viser jeg dig tillid ved at gøre mig sårbar. Når Pernille 
beder om deres hjælp, så giver hun faktisk fællesskabet 
en gave, fordi hun viser dem tillid. Og denne gave giver 
fællesskabet lyst til at følge Pernille – de vil gerne give 
tilbage.228
Tro – lederens allerstørste 
gave og opgave
Pernille fi  nder troen på sig selv og sine kolleger – ude 
på toilettet. Hun går ind og beder sine medarbejdere 
om hjælp – selv om hun meget nemt kunne være bange 
for, at de bare ville begynde at grine af hende. Eller på 
anden måde lade være med at følge hende. Decem­
ber handler også om tro. Familiemedlemmernes tro på 
den søde julefred i familien. Børnenes tro på nisser og 
julemanden. Og de religiøses tro på Jesus Kristus og hans 
opstandelse. I december tror vi mennesker på, at mirak­
ler er mulige. Eller i det mindste at de forskelle, vi men­
nesker kan skabe, kan gøre en forskel.
Ledelse handler i den sidste ende om det samme. Lederen 
skal få folk til at tro på, at de sammen kan lykkes – 
nogen gange imod alle ods. Få dem sammen til at skabe en 
selvopfyldende profeti – hvor man sammen får det fælles 
bedst mulige potentiale frem og ikke en nedadgående 
spiral. Det kræver en leder, der tør tro. Man skal selv tro 
på, at det er muligt. Alle kalkuler viser måske det mod­
satte. Ens hjerne siger ”umuligt”, men alligevel kan man 
i sit hjerte (eller hvor det nu er) alligevel fi  nde troen på 
det – og gå imod sin egen fornuft. Ofte uden på forhånd 
at vide hvordan det skal kunne lade sig gøre. Man skal tro 
på, at vi sammen fi  nder ud af det undervejs. Man skal også 
tro på, at man kan få de andre med. Det er ikke nemt. De 
andre kan nemt pege på lederen og sige: ”Se du har intet 
på! Du har bare bildt dig selv noget ind. Vi vil ikke følge 
dig.” Ja – det er på mange måder den naturlige reaktion 
i en rationel organisation, hvor folk bare er på arbejde. 
Men alligevel tror lederen på, at hun kan få de andre med. 229Ikke ved at bedrage eller tvinge dem men ved at få dem 
til at tro på at deres fællesskab kan noget ekstraordinært. 
Her bliver ledelse mere end en rationel kalkule eller en 
nøgtern udnyttelse af hierarkisk magt. Her er ledelse 
koblet til det at tro på noget – på trods. Ikke mindst at tro 
på fællesskabet og dets kraft til at skabe noget ekstra­
ordinært der ikke bare ligger i kortene.
Det er den gode leders allerstørste opgave: at man skal 
tro på sine medarbejdere og det fællesskab, de sammen 
kan skabe. Og den største gave lederen kan give er, at 
man faktisk tror på det. En gave der gør en sårbar – alle 
kan komme og sige, at det ikke kan lykkes. Og alligevel 
tror man på det. Allerede Douglas McGregor var med sin 
teori X og Y med til at sætte fokus på, at lederens menne­
skesyn betyder utroligt meget for organisationen og dens 
medarbejdere. Hvis lederen tror, at medarbejderne har 
en række mindre positive sider (teori X), så vil medar­
bejderne opføre sig på denne måde. Hvis man derimod 
tror, at de har en række positive sider (teori Y), så vil de 
opføre sig sådan. Lederen kan gennem sin tro og sit fokus 
(hvor man retter sit lys) enten skabe nedadgående eller 
opadgående spiraler, som skaber meget forskellige so­
ciale fællesskaber. Dette er den gode ledelses allerstørste 
mulighed for at gøre en forskel – at man får fællesskabet 
til at tro på sig selv og sin gode fremtid.
Den gode leder ved dette og arbejder på det. Hvordan kan 
jeg give anerkendelse og andre gaver, så den enkelte tror 
på sig selv og bliver den bedste udgave af sig selv? Hvor­
dan kan jeg gennem disse gaver og disse individer, der 
tror på sig selv, skabe et fællesskab der tror på sig selv og 
udvikler sig gennem en selvopfyldende profeti? Og hvor­
dan kan jeg som leder tro så meget på mig selv, at jeg sti­
ger ned fra hesten og dens hierarkiske magt, og alligevel
tro at folk følger mig – bare fordi jeg er en god leder?230
Det er disse spørgsmål, den gode leder arbejder med og 
udvikler sig igennem. Spørgsmål man ikke kan fi  nde 
endegyldige svar på. Der er ikke en kalkule eller algo­
ritme, der leder frem til SVARET. Tro er at gå i gang uden 
dette svar, vide det er svært og så alligevel have en vilje til 
at ville lykkes. Vi vælger at tro. Længere er den ikke. Det 
er en pointe om god ledelse (leadership) – meget modsat 
god administration (management), hvor vi kan beregne 
os frem til den rigtige måde at gøre tingene på. Her kan vi 
fi  nde et svar uden for os selv. Med god ledelse må vi fi  nde 
svaret i os selv. Det eneste, vi kan få udefra, er lidt hjælp 
til refl  eksionerne.
Den gode leder er modig, ydmyg og sårbar. Og ved at 
man ikke er den gode leder, bare fordi man er en stærk 
kæmpe, har en masse magt på forhånd eller er den rige 
chef, der ejer det hele. Man er modig nok til at vise sig 
sårbar og ydmyg – både overfor sig selv og dem man 
leder. Den sårbare leder er den stærkeste leder. Man kan 
lede andre, netop fordi man viser dem, at tro er baseret 
på indre sårbarhed og ikke ydre styrke.
En afsluttende gave – 
og en ny begyndelse
Ledelsesalmanakken og dens 12 kapitler (udgivet i 
2018) har forhåbentlig hjulpet dig med dine ledelses­
refl  eksioner om dit gode lederskab. Som tak for den in­
vestering er der her ved vejs ende to julegaver. 
Første julegave er ledelsesalmanakkens 12 kapitler, 48 
emner og tilhørende refl  eksionsspørgsmål samlet i en 
PDF­fi  l (ligger nu på hjemmesiden: www.ledelsesalma­
nakken.dk), som du nemt kan sende til en, du gerne vil 231give en gave og tror på som leder! På den måde er du med 
til at skabe et fællesskab om god ledelse.
Anden gave er, at ledelsesalmanakken fortsætter i 2019. 
Gode ledere må ikke være alene. Vi har brug for, at andre
hjælper os med vores fortsatte ledelsesrefl  eksioner. Der­
for vil der igennem 2019 hver måned udkomme et nyt 
kapitel – som du er vant til. Et kapitel som hver måned 
sætter fokus på en leders refl  eksioner. For eksempel vil en 
spændende og åben leder i januar dele sine refl  eksioner 
om ledelsesemnerne, som vi satte fokus på i januar måned: 
vilje, vaner, socialitet og refl  eksion. Kan du huske, at det 
var der, vi startede for snart et år siden? Udover fokus på 
månedens emner vil alle årets kapitler arbejde med to te­
maer: strategisk ledelse og den sårbare leder – og sam­
menhængen mellem dem. 2019 skal gerne være året, 
hvor vi bliver mere refl  ekterede om, hvordan strategisk 
ledelse bedrives godt, hvad en sårbar leder er, og hvordan 
vi som sårbare ledere bliver stærke strategiske ledere. En 
spændende rejse ind i et nyt ledelsesår. En rejse hvor vi 
ledes af 12 sårbare, ydmyge og modige ledere – der har 
viljen til at tro på sig selv – og dermed bliver gode ledere.
God jul og fortsat god rejse ind i det gode lederskab!232
Denne måneds emner skal man helst dele med så mange 
som muligt. Det er pointen med festen, gaverne og troen,  
at disse fænomener kun bliver stærkere og bedre, hvis 
vi gør det i fællesskab og deler dem. Den lille fest i eget 
selskab er okay – men i længden lidt kedelig. Vi har brug 
for andre for rigtig at feste. Vi har brug for at sætte lys 
på disse fænomener. Det fælles fokus på disse emner er 
afgørende for at skabe den gode ledelse. Så kom op af 
lænestolen og få gang i snakken med din mentor, net ­
værk eller ledergruppe. Her er nogle spørgsmål, der kan 
hjælpe snakken i gang. 
Første spørgsmål: Hvad sætter mit lederskab lys på?
Er jeg enig i, at ledelse handler om at sætte fokus på noget  
– at pege opmærksomheden i organisationen et sted 
hen? Hvad sætter jeg typisk fokus på? Ser jeg nemmest 
det halvt fyldte glas eller mere det halvt tømte glas? Hvad 
når jeg leder – er jeg oftest i dur eller mol – og påvirker Spørgsmål at tænke over233det lyset, jeg som person og leder skaber? Hvordan arbej­
der jeg bevidst med at få dem, jeg leder, til at fokusere 
på noget bestemt? Lykkes jeg med det? Hvordan? Hvilke  
kompetencer skal jeg arbejde med for i endnu større 
grad at kunne skabe selvopfyldende profetier i organisa ­
tionen? Hvordan kan jeg gøre det uden at være Gandhi 
eller Luther King? Hvordan arbejder vi sammen i leder ­
gruppen med at skabe fælles fokus på bestemte forhold? 
Er vi gode nok til sammen at fastholde fokus lang tid nok 
til at flytte organisationen og dens opmærksomhed?
Andet spørgsmål: Spreder jeg fest og glæde som leder?
Er jeg bevidst nok om styrken ved at skabe fest i en organi­
sation? Både den lille fest hvor jeg anerkender individer 
for det, de kan og gør? Og den store fest hvor vi sammen 
glædes over, hvad vi sammen opnår som fællesskab? 
Husker jeg at give anerkendelse nok i hverdagen og se de 
personer, der er rundt om mig, som hele personer der har 
brug for at blive set på denne måde? Og hvordan skelner 
jeg mellem reel anerkendelse og billig smiger, som man 
bare smider manipulerende i alle retninger? Er det noget,  
vi diskuterer i ledergruppen? Husker jeg at give mig selv 
anerkendelse? Og er ledergruppen stærk nok til, at vi 
også giver hinanden anerkendelse for det, vi lykkes med 
og arbejder på?
Tredje spørgsmål: Giver jeg den gave, det er at vise sig sår -
bar som leder eller…?
Har jeg forelsket mig i forestillingen om mig selv som den 
stærke ensomme helt, der gør alle ledergerninger per ­
fekt? Eller er jeg ærlig over for mig og tør se mig i spejlet? 
Hvad er gode tegn på det? Hvornår har jeg sidst fortalt en 234
lederkollega om en kæmpe brøler, jeg lavede som leder? 
Eller bedt medarbejderne om hjælp eller fortalt dem at 
jeg ikke kan noget uden dem? Hvilke gaver giver jeg til 
andre? Og hvad gør jeg som leder for at skabe et stærkt 
fællesskab, hvor vi giver gaver til hinanden? Formår jeg 
at vise tillid og få andre til at have tillid til mig som leder? 
Formår vi som samlet ledelse at skabe en organisation, 
der er stærk nok til, at den giver gaver tilbage til med­
arbejderne? Og giver jeg mig selv den gave, det er at tro 
på sig selv?
Fjerde spørgsmål:  Kan jeg skabe tro?
Er jeg parat til at tage på mig som leder, at lederskab 
grundlæggende handler om at få et fællesskab af indi ­
vider til at tro på sig selv og fællesskabet? Hvad tror jeg 
om mine medarbejdere? Hvad vil jeg gerne have dem til 
at tro på? Hvor finder jeg selv troen på, at jeg kan dette? 
Er jeg nogle gange nervøs eller ligefrem bange for, at jeg 
ikke kan få folk til at tro på mig og følge mig? Er jeg åben 
om dette? Deler jeg denne nervøsitet med andre? Kan vi 
dele det i vores ledergruppe? Hvorfra kommer viljen til at 
være en leder, der får folk til at tro på en ambitiøs frem ­
tid? Hvordan lykkes jeg med at skabe denne tro på frem ­
tiden? Er jeg åben nok overfor dialogen om, hvordan vi 
finder balancen mellem det ambitiøse og realistiske? Er 
jeg som leder ydmyg og sårbar nok? Og hvordan finder 
jeg modet til fortsat at tro på mig selv som leder? Tør jeg 
dele disse refleksioner?